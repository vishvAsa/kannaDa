+++
title = "ಯಾರು ತಿಳಿಯರು"
+++

<div class="videoEmbed"  src="https://www.youtube.com/watch?v=f-zps0o7Bjw" caption=""></div>

ಬಭ್ರುವಾಹನ :  
ಯಾರು ತಿಳಿಯರು ನಿನ್ನ ಭುಜಬಲದ ಪರಾಕ್ರಮ  
ಸಮರದೋಳ್ ಆರ್ಜಿಸಿದ ಆ ನಿನ್ನ ವಿಜಯಗಳ ಮರ್ಮ  
ಎಲ್ಲದಕು ಕಾರಣನು ಶ್ರೀಕೃಷ್ಣ ಪರಮಾತ್ಮ  
ಹಗಲಿರುಳು ನೆರಳಂತೆ ತಲೆ ಕಾಯ್ದು ಕಾಪಾಡಿ  
ಜಯವ ತಂದಿತ್ತ ಆ ಯದುನಂದನ  
ಅವನಿಲ್ಲದೆ ಬಂದ ನೀನು ತೃಣಕ್ಕೆ ಸಮಾನ

ಅರ್ಜುನ :  
ಅಸಾಹಾಯ ಶೂರ ನಾ ಅಕ್ಷೀಣ-ಬಲನೋ  
ಹರನೊಡನೆ ಹೋರಾಡಿ ಪಾಶುಪತವಂ ಪಡೆದವನೋ  
ಆಗ್ರಹದೊಳ್ ಎದುರಾಗೊ ಅರಿಗಳಂ ನಿಗ್ರಹಿಸೋ ವ್ಯಾಘ್ರನಿವನೋ  
ಉಗ್ರಪ್ರತಾಪೀ 

ಬಭ್ರುವಾಹನ :  
ಓ೩ ಹೊ ಹೊ ಹೊ ಹೊ! ಉಗ್ರಪ್ರತಾಪಿ ಆ! ಹಹಹಹ!  
ಸಭೆಯೊಳಗೆ ದ್ರೌಪತಿಯ ಸೀರೆಯನು ಸೆಳೆವಾಗ  
ಎಲ್ಲಿ ಅಡಗಿತ್ತೋ ಈ ನಿನ್ನ ಶೌರ್ಯ?  
ನೂಪುರಂಗಳ ಕಟ್ಟಿ ನಟಿಸಿ ತಕಥೈಯ್ ಅಂದು ನಾಟ್ಯ ಕಲಿಸಿದ ನಪುಂಸಕ ನೀನು!  
ಚಕ್ರವ್ಯೂಹದೆ+++(=ದಲ್ಲಿ)+++ ನುಗ್ಗಿ ಛಲದಿಂದ ಛೇದಿಸದೆ,  
ಮಗನನ್ನು ಬಲಿ ಕೊಟ್ಟ ಭ್ರಷ್ಟ ನೀನು!  
ಗಂಡುಗಲಿಗಳ ಗೆಲ್ಲೊ ಗುಂಡಿಗೆಯು ನಿನಗ್ ಎಲ್ಲೋ?  
ಖಂಡಿಸದೆ ಉಳಿಸುವೆ ಹೋಗೊ ಹೋಗೆಲೋ ಶಿಖಂಡಿ

ಅರ್ಜುನ :  
ಫಡ ಫಡ ಶಿಖಂಡಿಯಂದ್ ಅಡಿಗ್ ಅಡಿಗೆ ನುಡಿಯ ಬೇಡೆಲೋ ಮೂಢ!  
ಭಂಡರ್ ಎದೆ ಗುಂಡಿಗೆಯ ಖಂಡಿಸುತಾ ರಣಚಂಡಿಗ್ ಔತಣವೀವ ಈ ಗಾಂಡೀವೀ!  
ಗಂಡುಗಲಿಗಳ ಗಂಡ ಉದ್ದಂಡ ಭೂ-ಮಂಡಲದೊಳ್ ಅಖಂಡ-ಕೀರ್ತಿ ಪ್ರಚಂಡ 

ಬಭ್ರುವಾಹನ :  
ಚಂಡನೋ ಪ್ರಚಂಡನೋ ಪುಂಡನೋ ನಿರ್ಧರಿಸುವುದು ರಣ-ರಂಗ  
ಊಡು ಬಾಣಗಳ! ಮಾಡುವೆ ಮಾನಭಂಗ 

ಅರ್ಜುನ :  
ಕದನದೋಳ್ ಕಲಿ-ಪಾರ್ಥನಂ ಕೆಣಕಿ ಉಳಿದವರಿಲ್ಲ

ಬಭ್ರುವಾಹನ :  
ಅಬ್ಬರಿಸಿ ಭೊಬ್ಭಿರಿದರ್ ಇಲ್ಲಾರಿಗೂ ಭಯವ್ ಇಲ್ಲ 

ಅರ್ಜುನ :  
ಆರ್ಭಟಿಸಿ ಬರುತಿದೆ ನೋಡು ಅಂತಕನ ಆಹ್ವಾನ

ಬಭ್ರುವಾಹನ : ಅಂತಕನಿಗೆ ಅಂತಕನು ಈ ಬಭ್ರುವಾಹನ

