+++
title = "01 ಕೇಳು ಜನಮೇಜಯ"

+++
ಕೇಳು ಜನಮೇಜಯ ಧರಿತ್ರೀಪಾಲ-ಜನಮೇಜಯ, ರಾಜನೇ ಕೇಳು ಎಂದು ವೈಶಂಪಾಯನ ಭಾರತದ ಕಥೆಯನ್ನು ಮುಂದುವರಿಸಿಕೊಂಡು ಹೋಗುತ್ತಿದ್ದಾನೆ. ಲಕ್ಷ್ಮೀಲೋಲ-ಶ್ರೀಕೃಷ್ಣನು, ಭೀಮಾರ್ಜುನರ ಗಡಣದಲಿ-ಭೀಮ ಅರ್ಜುನರೊಡಗೂಡಿ,    
ಪಾಂಡವ ಪುರಿಗೆ ಬಿಜಯಂಗೈದು-ಪಾಂಡವರಿದ್ದ ಇಂದ್ರಪ್ರಸ್ಥನಗರಿಗೆ ದಯಮಾಡಿಸಿ, ಬಾಲೆಯರ ಕಡೆಗಣ್ಣ ಮಿಂಚಿನ, ಮಾಲೆಯ-ಕೃಷ್ಣನ ದರ್ಶನಕ್ಕಾಗಿ ಕುತೂಹಲದಿಂದ ಎದುರು ನೋಡುತ್ತಿದ್ದ, ಸ್ತ್ರೀಯರ ಕಡೆಗಣ್ನೊಟದ ಮಿಂಚಿನ ಮಾಲೆಯ ಹಾಗೂ   
ಲಾಜಾಭಿವರುಷದ-ಅರಳಿನ ಸುರಿಮಳೆಯ, ಲಾಲನೆಯ ರಚನೆಯಲಿ-ಪ್ರೀತಿಯ ಸ್ವಾಗತವನ್ನು ಪಡೆದು, ಹೊಕ್ಕನು ರಾಜಮಂದಿರವ-ಅರಮನೆಯನ್ನು ಪ್ರವೇಶಿಸಿದನು.