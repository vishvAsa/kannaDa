+++
title = "033 ಎಣಿಸಬಹುದೇ ನಿಮ್ಮ"

+++
1) 'ಅನ್ಯಾಯ ಪ್ರಬಂಧಕೆ' ಎಂಬಲ್ಲಿ ಪ್ರಬಂಧವೆಂದರೆ 'ರಚನೆ' ಎಂಬರ್ಥದಲ್ಲಿ, ಅನ್ಯಾಯಗಳನ್ನು ರಚಿಸಿದುದು - ಎಂದು ಅರ್ಥಮಾಡಬಹುದು. ಇದಕ್ಕಿರುವ ಒಂದು ಪಾಠಾಂತರ 'ಅನ್ಯಾಯಪ್ರಪಂಚ'ವೆಂದಿದೆ. (ಶಲ್ಯಗದಾಪರ್ವಗಳು ಮೈಸೂರು ವಿ.ವಿ.ಯ. ಓರಿಯಂಟಲ್ ಲೈಬ್ರರಿಯ ಪ್ರಕಟಣೆ) 'ಅನ್ಯಾಯಪ್ರಪಂಚವೆಂದರೆ ಮಾಡಿದ ಎಲ್ಲ ಅನ್ಯಾಯಗಳಿಗೂ ಎಂದು ಅರ್ಥ. ಇದೇ ರೀತಿ 'ದ್ರೌಪದೀಪ್ರಪಂಚ' 'ಪಾಂಚಾಲೀಪ್ರಪಂಚ' ಎಂಬ ಪ್ರಯೋಗಗಳನ್ನು ನೋಡಬಹುದು. ಈ ಹಿನ್ನಲೆಯಲ್ಲಿ 'ಅನ್ಯಾಯ ಪ್ರಪಂಚವೇ' ಸರಿಯಾದ ಪಾಠವೆಂದು ಅದನ್ನು ಅಂಗೀಕರಿಸಿದೆ.