+++
title = "065 ಭೀಮ ಕೊಟ್ಟೈ"

+++
ಮೂಲಭಾರತದಲ್ಲಿ ದ್ರೌಪದಿ ಭೀಮನ ಬಳಿ ವಿವರವಾಗಿ ತೋಡಿಕೊಳ್ಳುವ ಮಾತಿನಲ್ಲಿ ಒಂದು ಲಹರಿ ಇದೆ, ತರ್ಕಬದ್ಧತೆಯಿದೆ.   
ಚಕ್ರವತ್ ಪರಿವರ್ತಂತೇ ಹಿ ಅರ್ಥಾಶ್ವ ವ್ಯಸನಾನಿಚ ಇತಿಕೃತ್ವಾ   
ಪ್ರತೀಕ್ಷ್ಯಾಮಿ ಭತೂರ್ñಣಾಂ ಉದಯಂ ಪುನಃ   
ಎಂಬ ಆಶೆ ಇದೆ. ಅವಳ ಜಡ್ಡುಗಟ್ಟಿದ ಕೈಯನ್ನು ನೋಡಿ ಭೀಮನು ಪರಮ ದುಃಖಾರ್ತನಾಗುತ್ತಾನೆ. ದ್ರೌಪದಿಯು ತನಗೆ ಬಂದ ಸ್ಥಿತಿಯನ್ನು ತೋಡಿಕೊಳ್ಳುತ್ತಾಳೆ. ಪಾಂಡವರೈವರನ್ನು ಒಬ್ಬೊಬ್ಬರನ್ನೇ ತೆಗೆದುಕೊಂಡು ಅವರ ಪರಾಕ್ರಮ ನಡತೆ ಸಾಧನೆಗಳ ವಿಷಯ ಹೇಳಿ ಈಗಿನ ಸ್ಥಿತಿಯೊಂದಿಗೆ ತೂಗಿ ನೋಡುತ್ತಾಳೆ. ಆದರೆ ಕುಮಾರವ್ಯಾಸನ ದ್ರೌಪದಿ ಕೆರಳಿದ್ದಾಳೆ, ನೊಂದಿದ್ದಾಳೆ. ಅವಳ ಭಾಷೆ ತುಂಬ ಕಠೋರವಾಗಿದೆ ಭೀಮನನ್ನು ಕೆರಳಿಸಿ ಕಾರ್ಯ ಪ್ರವೃತ್ತನನ್ನಾಗಿ ಮಾಡುವುದು ಅವಳ ಉದ್ದೇಶ. ಮೂಲದ ಭೀಮ ಅವಳ ದೀರ್ಘವಿವರಣೆಯಿಂದ ಪ್ರಭಾವಿತನಾಗಿ ಚರ್ಚೆಯನ್ನೇ ಮಾಡದೆ ಕೀಚಕನನ್ನು ವಧಿಸುವುದಾಗಿ ಹೇಳಿ ಬಿಡುತ್ತಾನೆ. ಇಲ್ಲಾದರೊ ಕುಮಾರವ್ಯಾಸ ವಿಭಿನ್ನವಾಗಿ ಧ್ವನಿ ಪೂರ್ಣವಾಗಿ ಕಥಾನಕವನ್ನು ಬೆಳೆಸಿದ್ದಾನೆ.