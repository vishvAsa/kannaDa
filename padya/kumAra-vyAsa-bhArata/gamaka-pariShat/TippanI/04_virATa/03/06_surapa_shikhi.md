+++
title = "06 ಸುರಪ ಶಿಖಿ"

+++
ಮೂಲಭಾರತದಲ್ಲಿ ಕೂಡ ಸೈರಂಧ್ರಿ 'ಉಪಾತಿಷ್ಠತ ಸಾ ಸೂರ್ಯಂ' ಎಂಬ ಮಾತಿದೆ. ಆಗ "ಅಂತರ್ಹಿತಂ ತತಸ್ತಸ್ಯಾ ರಕ್ಷೋ ರಕ್ಷಾರ್ಥ ಮಾದಿಶತ್; ತಚ್ಚೈ ನಾ ಜಹತ್ ತತ್ರಸರ್ವಾವಸ್ಥಾಸ್ವನಿಂದಿತಾ" (ಅವಳ ರಕ್ಷೆಗೆ ಸೂರ್ಯನು ಅದೃಶ್ಯ ರಾಕ್ಷಸನನ್ನು ಕಳಿಸಿದ. ಆ ರಾಕ್ಷಸನು ನಿರ್ದೋಷಿಯಾದ ದ್ರೌಪದಿಯನ್ನು ಎಲ್ಲ ದಿಕ್ಕುಗಳಿಂದ ಕಾಪಾಡಲು ಸಿದ್ಧನಾಗಿದ್ದ)  
ಸೂರ್ಯನಂಥ ದೇವ ಪುರುಷನು ರಾಕ್ಷಸನನ್ನೇಕೆ ದ್ರೌಪದಿಯ ರಕ್ಷಣೆಗೆ ಕಳುಹಿಸಿದ ಎಂಬುದು ಸೋಜಿಗದ ಸಂಗತಿಯಾಗಿದೆ ಅಥವಾ ರಾಕ್ಷಸರೂ ಅವನ ಭೃತ್ಯ ವರ್ಗದಲ್ಲಿದ್ದರೋ ಏನೋ ಅಥವಾ ಕೀಚಕನನ್ನು ಎದುರಿಸಲು ರಾಕ್ಷಸನೇ ತಕ್ಕವನು ಎಂದು ಸೂರ್ಯನು ಭಾವಿಸಿರಬಹುದು.