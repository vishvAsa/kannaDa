+++
title = "044 ರಮಣ ಕೇಳುಳಿದವರು"

+++
ಭೀಮನನ್ನು ಮೆಚ್ಚಿಸಲು ದ್ರೌಪದಿಯು ಉಳಿದ ನಾಲ್ವರನ್ನು ತುಂಬ ತುಚ್ಛವಾಗಿ ಕಂಡಿರುವುದು ಉಚಿತವೆನಿಸುವುದಿಲ್ಲ. ಅವಳು ಸಮಯಸಾಧಕಿ. ಮಾತು ಬದಲಿಸುವವಳು ಎಂಬ ಅಭಿಪ್ರಾಯ ಬರಲು ಆಸ್ಪದವಾಗುತ್ತದೆ. ಮೂಲ ಭಾರತದಲ್ಲಿ ಈ ಬಗೆಯ ಹೀಯಾಳಿಕೆಯಿಲ್ಲ. ಮೂಲದಲ್ಲಿ ದ್ರೌಪದಿ ಒಂದು ಅಧ್ಯಾಯದಷ್ಟು ಸಮಯ ತೆಗೆದುಕೊಂಡು ಧರ್ಮರಾಯನನ್ನು ನಿಂದಿಸಿದ್ದಾಳೆ ನಿಜ. ಜೂಜಾಡಿದ ಧರ್ಮರಾಯನಿಂದಲೇ ಎಲ್ಲ ಕಷ್ಟಗಳೂ ಬಂದಿವೆ ಎನ್ನುತ್ತಾಳೆ. ಉಳಿದವರ ಬಗೆಗೆ ಹಾಗೆಲ್ಲ ಹೇಳುವುದಿಲ್ಲ. ಅರ್ಜುನನು ಅಂತಃಪುರವನ್ನು ಸೇರಿ 'ಕೂಪೇ„ಗ್ನಿರಿವ ಸಂವೃತ' ನಾಗಿದ್ದಾನಂತೆ ಅರ್ಜುನ. ಎಲ್ಲರೂ ಈಗ ಯಾವ ಸ್ಥಿತಿಗೆ ಇಳಿದಿದ್ದಾರೆ ಎಂದು ಸೂಚಿಸಿ ಕನಿಕರ ಪಡುತ್ತಾಳೆ.