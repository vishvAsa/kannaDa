+++
title = "035 ಅನವಧಾನದೊಳಾಯ್ತು ಸಾಕದ"

+++
ಧರ್ಮರಾಯನ ಬಗೆಗೆ ಉಳಿದ ತಮ್ಮಂದಿರಿಗೆ ಇದ್ದ ಪ್ರೀತಿ ಮತ್ತು ಅವನಿಗೆ ಏನೂ ಆಪತ್ತಾಗದಂತೆ ನೋಡಿಕೊಳ್ಳುವ ಜವಾಬ್ದಾರಿಯ ಸಂಗತಿ ಇಲ್ಲಿ ಬೆಳಕಿಗೆ ಬರುತ್ತದೆ. ಅಣ್ಣ ಧರ್ಮರಾಯನ ಮೈಯಿಂದ ಒಂದು ತೊಟ್ಟು ರಕ್ತ ನೆಲಕ್ಕೆ ಬಿದ್ದರೆ ಅದಕ್ಕೆ ಕಾರಣರಾದವರನ್ನು ಕೊಲ್ಲುವ ಪ್ರತಿಜ್ಞೆ ಅವರದು. ಅದಕ್ಕೇ ವಿರಾಟನು ಎಸೆದ ದಾಳದಿಂದ ಹಣೆಗೆ ಪೆಟ್ಟಾಗಿ ರಕ್ತ ಸುರಿದಾಗ ಅದು ನೆಲಕ್ಕೆ ಬೀಳದಂತೆ ಧರ್ಮರಾಯನು ಬೊಗಸೆಯಲ್ಲಿ ಹಿಡಿದದ್ದು, ದ್ರೌಪದಿಯ ಕಡೆ ನೋಡಿದ್ದು, ಅವಳು ಓಡಿ ಬಂದು ತನ್ನ ಸೆರಗಿನಿಂದ ಹಣೆಯನ್ನು ಒರೆಸಿದ್ದು, ರಕ್ತವನ್ನೆಲ್ಲ ಸೆರಗಿನಲ್ಲಿ ನೆನೆಸಿದ್ದು ಇತ್ಯಾದಿ.