+++
title = "008 ಜೀಯ ಸಿಂಹಾಸನಕೆ"

+++
ಮೂಲಭಾರತದಲ್ಲಿ ಈ ರೀತಿ ಇಲ್ಲ. ಕಂಚುಕಿ ಬಂದು ವಿರಾಟನಿಗೆ ಹೇಳುವ ಸುದ್ದಿ ಇಲ್ಲ. ವಿರಾಟನೇ ಎಂದಿನಂತೆ ರಾಜಸಭೆಗೆಂದು ಬಂದು ನೋಡಿದ ದೃಶ್ಯ ಅಲ್ಲಿದೆ. ಅಷ್ಟೇ ಅಲ್ಲ. ಅವರನ್ನೆಲ್ಲ ಗುರುತಿಸಿಯೂ ಇದ್ದಾನೆ. ಕಂಕಭಟ್ಟನ ಮೇಲೆ ರೇಗುತ್ತಾ "ನಿನ್ನನ್ನು ನಾನು ಸಭಾಸ್ತಾರನನ್ನಾಗಿ ನೇಮಿಸಿದ್ದೆ ಅಲ್ಲವೆ ? ಚೆನ್ನಾಗಿ ಅಲಂಕರಿಸಿಕೊಂಡು ಸಿಂಹಾಸನದ ಮೇಲೆ ಕುಳಿತಿದ್ದೀಯಲ್ಲ" ಎನ್ನುತ್ತಾನೆ.  
ಕುಮಾರವ್ಯಾಸನು ಕಾವ್ಯದ ಉದ್ದಕ್ಕೂ ಸಣ್ಣ ಸಣ್ಣ ಬದಲಾವಣೆಗಳನ್ನು ಮಾಡಿಕೊಂಡಿರುವುದಕ್ಕೆ ಅವನು ನೋಡಿರಬಹುದಾದ ಕನ್ನಡ ಮರಾಠಿ ನಾಟಕಗಳು, ಯಕ್ಷಗಾನಗಳು, ಕೇಳಿದ ಹರಿಕಥೆಗಳು ಕಾರಣವಿರಬಹುದು.