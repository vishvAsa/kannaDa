+++
title = "01 ಹೇಳರೇ ಭೀಷ್ಮಾದಿ"

+++
ಶಲ್ಯಪರ್ವದ ಪ್ರಾರಂಭದಲ್ಲಿಯೇ ಸಂಜಯ, ಧೃತರಾಷ್ಟ್ರನಿಗೆ ಶಲ್ಯನ ಮರಣದ ವಾರ್ತೆಯನ್ನು ಹೇಳುತ್ತಾನೆ. ಶಲ್ಯ ಮರಣ ಹೊಂದುವ ಸಂದರ್ಭ ಈ ಪರ್ವದ ಕಡೆಯ ಭಾಗದಲ್ಲಿ ಬರುತ್ತದೆ. ಯುದ್ಧ ಪರ್ವಗಳೆಲ್ಲೆಲ್ಲಾ ಕವಿ ಇದೇ ಕ್ರಮವನ್ನು ಅನುಸರಿಸಿದ್ದಾನೆ. ಸಂಜಯನಿಗೆ ಯುದ್ಧಭೂಮಿಯ ಘಟನಾವಳಿಗಳೆಲ್ಲವೂ ಮೊದಲೇ ಭಾಸವಾಗುತ್ತಿತ್ತೇ? ಅಥವಾ ದುರ್ಯೋಧನನ ಒಬ್ಬ ಸೇನಾಪತಿಯ ಅವಸಾನದವರೆಗೂ ಸಂಜಯ ಯುದ್ಧಭೂಮಿಯಲ್ಲಿದ್ದು, ಆ ನಂತರ ಬಂದು ಧೃತರಾಷ್ಟ್ರನಿಗೆ ಆ ಎಲ್ಲ ಘಟನೆಗಳ ವಿವರಗಳನ್ನು ತಿಳಿಸುತ್ತಾನೆಂದು ಭಾವಿಸಬೇಕೇ ಎಂಬ ಅನುಮಾನ ಮೂಡುತ್ತದೆ.