+++
title = "60 ನೀವೆಯರಸುಗಳಿನ್ನು ನಿಮ್ಮಯ"

+++
ಸನ್ಮಾನಾವಲಂಬನ-ನಮ್ಮನ್ನು ಆಶ್ರಯಿಸಿದ್ದು ಆಶ್ರಯ ನೀಡಿದ್ದು ನಮಗೆ ಸನ್ಮಾನ ಮಾಡಿದ್ದು (ಈಗ ವಿರಾಟನು ಧರ್ಮರಾಯನನ್ನು ಆಶ್ರಯಿಸಿ ಸ್ವತಂತ್ರನಾದ ವಿಷಯ ಇಲ್ಲಿದೆ) ತಾವು ಮೂವರನ್ನು ವಿರಾಟನು ನಂಬಿ ಆಶ್ರಯಿಸಿದ್ದು, ಮತ್ತು ಈಗ ಸನ್ಮಾನಿಸುತ್ತಿರುವುದು ಎರಡೂ ಧರ್ಮರಾಯನಿಗೆ ಸಂತೋಷ ತಂದಿದ್ದುವು.  
ಮೂಲಭಾರತದಲ್ಲಿ ಪ್ರೀತನಾದ ವಿರಾಟನು "ಏಹಿತ್ವಾಮಭಿಷೇಕ್ಷ್ಯಾಮಿ ಮತ್ಸ್ಯರಾಜಸ್ತು ನೋ ಭವಾನ್" ("ಬಾ ನಿನಗೆ ರಾಜ್ಯಾಭಿಷೇಕ ಮಾಡುತ್ತೇನೆ. ನಮಗೆ ನೀನೇ ಮತ್ಸ್ಯರಾಜ) ಎಂದು ವಿನಯವನ್ನು ಮೆರೆದಿದ್ದಾನೆ. "ನನ್ನ ಸರ್ವಸ್ವವೂ ನಿನ್ನದೇ" ಎನ್ನುತ್ತಾನೆ.