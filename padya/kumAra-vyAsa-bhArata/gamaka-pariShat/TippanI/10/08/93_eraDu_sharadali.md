+++
title = "93 ಎರಡು ಶರದಲಿ"

+++
ಮೂಲಭಾರತದಲ್ಲಿ ಇನ್ನಷ್ಟು ವಿವರಗಳಿವೆ. ಕೌರವ ವೀರರೆಲ್ಲ ಸಂಮೋಹನಾಸ್ತ್ರಕ್ಕೆ ಒಳಗಾಗಿ ಮೂರ್ಛಿತರಾಗಿದ್ದರಷ್ಟೆ. ಸ್ವಲ್ಪ ಕಾಲದ ನಂತರ ಅವರಿಗೆಲ್ಲ ಎಚ್ಚರವಾಯಿತು. ದುರ್ಯೋಧನ ಮತ್ತೆ ಹಾರಾಡಿದ. ಆದರೆ ಭೀಷ್ಮರು ತುರುಗಳನ್ನು ಒಪ್ಪಿಸಿ ಊರಿಗೆ ಮರುಳುವುದು ಲೇಸೆಂದು ಸಲಹೆ ನೀಡಿದರು. ಅವರೆಲ್ಲ ಒಪ್ಪಿದರು. ಅನಂತರ ಅರ್ಜುನನು ಭೀಷ್ಮ ದ್ರೋಣರಿಗೆ ತಲೆ ಬಾಗಿ ನಮಸ್ಕರಿಸಿದ. ಅಶ್ವತ್ಥಾಮ ಕೃಪ ಬಾಹ್ಲಿಕ ಸೋಮದತ್ತಾದಿಗಳಿಗೆ ನಮಸ್ಕಾರದ ಬಾಣಗಳನ್ನು ಬಿಟ್ಟು ತನ್ನ ಭಕ್ತಿಯನ್ನು ಪ್ರದರ್ಶಿಸಿದ. ಅನಂತರ ಒಂದು ಬಾಣದಿಂದ ದುರ್ಯೋಧನ ರತ್ನ ಕಿರೀಟವನ್ನು ಕೆಳಗುರುಳಿಸಿದ.