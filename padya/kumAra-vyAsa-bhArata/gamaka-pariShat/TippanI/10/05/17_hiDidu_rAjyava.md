+++
title = "17 ಹಿಡಿದು ರಾಜ್ಯವ"

+++
ಸುಕುಮಾರ ಎಂದು ಉತ್ತರನನ್ನು ಬಣ್ಣಿಸಿರುವುದು ಕುಮಾರವ್ಯಾಸನ ಹಾಸ್ಯ ಪ್ರಜ್ಞೆಯನ್ನು ಪ್ರಕಟಿಸುವ ವರ್ಣನೆಯಾಗಿದೆ. ಇಂಥ ಜಂಬದ ಮಾತುಗಳನ್ನು ಹೆಬ್ಬಾಗಿಲಿನ ಅಬ್ಬರ ಎಂದು ಜನಪದರು ಹೇಳುತ್ತಾರೆ. "ಹೊಟ್ಟೆಗೆ ಹಿಟ್ಟಿಲ್ಲದಿದ್ದರೂ ಹುಕ್ಕೇರಿಯ ತನಕ ಪಂಜು ಹಿಡಿಸುತ್ತೇನೆ" ಎಂಬ ಗ್ರಾಮೀಣ ಭಾಷೆಗೆ ಇವನ ಪರಾಕ್ರಮವನ್ನು ಹೋಲಿಸಬಹುದು.  
ಉತ್ತರನ ಈಗಿನ ಭಾವಸ್ಥಿತಿಯಲ್ಲಿ ಧರ್ಮರಾಯನು ಬಡಯುಧಿಷ್ಠಿರನಾಗುತ್ತಾನೆ ! ಮುಂದಿನ ಪದ್ಯದಲ್ಲಿ ಪಾಂಡವರೆಲ್ಲ ಬಡಪಾಂಡವರಾಗುತ್ತಾರೆ.