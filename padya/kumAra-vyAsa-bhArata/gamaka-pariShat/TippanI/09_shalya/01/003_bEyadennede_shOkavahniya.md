+++
title = "003 ಬೇಯದೆನ್ನೆದೆ ಶೋಕವಹ್ನಿಯ"

+++
ಮೃಕಂಡು ಮಹರ್ಷಿಗಳ ಮಗನಾದ ಮಾರ್ಕಂಡೇಯನು ಬಾಲಕನಾಗಿದ್ದಾಗಲೇ ಶಿವನನ್ನು ಕುರಿತು ತಪಸ್ಸು ಮಾಡಿ ಅವನಿಂದ 'ಚಿರಾಯು'ವೆಂಬ ವರವನ್ನು ಪಡೆದ. ಯಮನೇ ಬಂದರೂ ಅವನ ಪ್ರಾಣವನ್ನು ಕೊಂಡೊಯ್ಯಲಾಗಲಿಲ್ಲ. ತಾನು ಅಂತಹ ಮಾರ್ಕಂಡೇಯನನ್ನೂ ಸೋಲಿಸುವಂತೆ ಚಿರಾಯುವಾಗಿಬಿಟ್ಟೆನಲ್ಲಾ! ನನಗೆ ಸಾವೇ ಇಲ್ಲವೇ! ಎಂದು ಹಲುಬುತ್ತಾನೆ ಧೃತರಾಷ್ಟ್ರ. ಎಲ್ಲರನ್ನೂ ಅಂಜಿಸುವ ಯಮನೇ ನನಗೆ ಹೆದರಿದ್ದಾನೆ - ಎಂಬ ಅವನ ಮಾತು ಅವನ ಹತಾಶೆಯ ಪರಾಕಾಷ್ಠೆಯನ್ನು ಸೂಚಿಸುತ್ತದೆ.