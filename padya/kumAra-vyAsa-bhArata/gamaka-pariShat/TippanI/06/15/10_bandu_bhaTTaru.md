+++
title = "10 ಬನ್ದು ಭಟ್ಟರು"

+++
ದುಂದುಮಾರ-ಸೂರ್ಯವಂಶದ ಶತ್ರುಜಿತನೆಂಬ ಅರಸನ ಮಗ. ಋತಧ್ವಜ, ಕುವಲಾಶ್ವ ಇವನ ನಾಮಾಂತರಗಳು. ದುಂದು ಎಂಬ ರಾಕ್ಷಸನನ್ನು ಕೊಂದದ್ದರಿಂದ ದುಂದುಮಾರ ಎಂದು ಹೆಸರು ಪಡೆದ.   
ಕಾರ್ತವೀರ್ಯ-ಕೃತವೀರ್ಯನ ಮಗನಾದ ಅರ್ಜುನ. ಆದ್ದರಿಂದ ಕಾರ್ತವೀರ್ಯಾರ್ಜುನ ಎಂಬ ಹೆಸರು. ವಿಂಧ್ಯ ಪರ್ವತ ಪ್ರದೇಶದ ಮಾಹೀಷ್ಮತೀ ನಗರದ ಅರಸ. ತನ್ನ ಕುಲಗುರುವಾದ ಗರ್ಗಮುನಿಯ ಉಪದೇಶದಿಂದ ದತ್ತಾತ್ರೇಯನನ್ನು ಉಪಾಸನೆ ಮಾಡಿ ಅಜೇಯತ್ವವನ್ನು, ಯುದ್ಧ ಸಮಯದಲ್ಲಿ ಸಾವಿರ ತೋಳನ್ನು ಪಡೆಯುವ ವರಗಳನ್ನು ಪಡೆದವನು.