+++
title = "21 ಮುನಿವಳೀ ಸತಿಯೆನ್ದು"

+++
ಕಾಶ್ಯಪ ಋಷಿ - ಇವನನ್ನು ಕಶ್ಯಪ ಎಂದೂ ಹೇಳುತ್ತಾರೆ. ಈತ ವೇದಾಧ್ಯಯನ ಸಂಪನ್ನನಾದ ಒಬ್ಬ ಬಡಬ್ರಾಹ್ಮಣ. ಮಹಾಭಾರತದ ಆಸ್ತಿಕಪರ್ವದಲ್ಲಿ ಬರುವ ಅಸಾಧಾರಣ ವ್ಯಕ್ತಿ. ಜ್ಞಾನಿ, ಸರ್ಪವೈದ್ಯ, ಪರೋಪಕಾರಿ. ಇವನ ಸಾಧನೆಯನ್ನು ಮೆಚ್ಚು ಸ್ವಯಂ ಬ್ರಹ್ಮನೇ ಈತನಿಗೆ ಸರ್ಪವಿಷದ ಚಿಕಿತ್ಸೆಯ ಮಂತ್ರವನ್ನು ಉಪದೇಶಿಸಿದ್ದನಂತೆ! ಎಂಥ ಉಗ್ರವಿಷವನ್ನೂ ನಿರ್ವೀರ್ಯಗೊಳಿಸುವ ಶಕ್ತಿ ಈತನಿಗಿತ್ತು. ಸಂಜೀವನ ವಿದ್ಯಾನಿಪುಣ ಆತ.  
ಪರೀಕ್ಷಿತನಿಗೆ ಬಂದೊದಗಿದ ಶಾಪವನ್ನೂ ತಕ್ಷಕನು ಪರೀಕ್ಷಿತನನ್ನು ಕೊಲ್ಲಲು ಸಮಯ ಕಾಯುತ್ತಿರುವನೆಂಬ ವಿಷಯವನ್ನೂ ತಿಳಿದ ಕಾಶ್ಯಪನು ಹಸ್ತಿನಾಪುರದ ಕಡೆಗೆ ಬರುತ್ತಿದ್ದ. ಕೀರ್ತಿ, ಹಣ ಮತ್ತು ಧರ್ಮವನ್ನು ಗಳಿಸುವುದು ಅವನ ಉದ್ದೇಶವಾಗಿತ್ತು. ಮಹಾರಾಜನನ್ನು ಬದುಕಿಸಿದರೆ ರಾಜನಿಂದ ತುಂಬ ಸಂಪತ್ತು ಸಿÀಕ್ಕಿ ತನ್ನ ಬಡತನ ನೀಗುತ್ತದೆ, ಒಳ್ಳೆಯ ಹೆಸರೂ ಬರುತ್ತದೆ. ಅಲ್ಲದೆ ಧರ್ಮಾತ್ಮನಾದ ಮಹಾರಾಜನನ್ನು ಬದುಕಿಸುವುದು ಧರ್ಮದ ಗಳಿಕೆಗೂ ಸಹಾಯಕವಾಗುತ್ತದೆ. ಇದು ಅವನ ವಿಚಾರಸರಣಿ.  
ಶಾಪ ನೆರವೇರುವಂತೆ ಪರೀಕ್ಷಿತನನ್ನು ಕಚ್ಚಿ ಕೊಲ್ಲಲೆಂದು ತಕ್ಷಕನೂ ಹೊರಟ. ಪರೀಕ್ಷಿತನ ಸುತ್ತ ಇರುವ ಭದ್ರಕಾವಲನ್ನು ಛೇದಿಸಿ ಹೇಗೆ ನುಗ್ಗುವುದು ಎಂಬ ಚಿಂತನೆಯಲ್ಲಿ ಅವನು ಬರುತ್ತಿದ್ದ. ಇವನಿಗೆ ನೇರವಾಗಿ ಆ ಕಾಶ್ಯಪನೇ ಎದುರಿಗೆ ಬರಬೇಕೆ? ಸುಮ್ಮನೆ ಬಾಯಿ ಚಪಲಕ್ಕೆ ಆ ಬ್ರಾಹ್ಮಣನನ್ನು ''ಎಲ್ಲಿಗೆ ಹೋಗುತ್ತಿದ್ದೀಯೆ'' ಎಂದು ಕೇಳಿದ. ಕಾಶ್ಯಪ ನೇರವಾಗಿ ಸತ್ಯಸಂಗತಿ ಹೇಳಿದ.  
''ಆ ತಕ್ಷಕ ನಮ್ಮ ಮಹಾರಾÀಜ ಪರೀಕ್ಷಿತನನ್ನು ಕೊಲ್ಲುತ್ತಾನಂತೆ. ನಾನು ಮಂತ್ರಪ್ರಭಾವದಿಂದ ಅವನನ್ನು ಬದುಕಿಸಲು ಹೋಗುತ್ತಿದ್ದೇನೆ.''  
ತಕ್ಷಕ ವಿವರವಾಗಿ ಎಲ್ಲ ತಿಳಿದುಕೊಂಡು ಜೋರಾಗಿ ನಕ್ಕ.  
''ಆ ತಕ್ಷಕನು ನಾನೇ. ಬೇರೆ ಸರ್ಪಗಳು ಕಡಿದರೆ ನೀನು ಬದುಕಿಸಬಲ್ಲೆ ಎಂದು ಕಾಣುತ್ತದೆ. ಆದರೆ ನಾನು ಕಚ್ಚಿದರೆ ಯಾರೂ ಬದುಕಿಸಲಾರರು!''  
ಕಾಶ್ಯಪನಿಗೂ ನಗು ಬಂತು. ಇಬ್ಬರಿಗೂ ತಮ್ಮತಮ್ಮ ಸಾಮಥ್ರ್ಯದ ಬಗೆಗೆ ಅಪಾರ ವಿಶ್ವಾಸವಿದ್ದುದೇ ಇದಕ್ಕೆ ಕಾರಣ. ಅವನಿಗೆ ತನ್ನ ಶಕ್ತಿಯನ್ನು ಪ್ರದರ್ಶಿಸುವ ಹಂಬಲ ತಕ್ಷಕನಿಗೆ. ಕೂಡಲೇ ಇಬ್ಬರೂ ಒಂದು ಒಪ್ಪಂದಕ್ಕೆ ಬಂದರು. ಸ್ಥಳದಲ್ಲೇ ಸತ್ವಪರೀಕ್ಷೆ ಸ್ಪರ್ಧೆ ನಡೆಯಿತು. ತಕ್ಷಕನು ಆ ಕಾಡಿನಲ್ಲಿದ್ದ ಒಂದು ದೊಡ್ಡ ಅರಳೀಮರವನ್ನು ಕಚ್ಚಿದ. ಕೂಡಲೇ ಆ ಮರ ಸುಟ್ಟು ಬೂದಿಯಾಯಿತು. ಕಾಶ್ಯಪನಿಗೆ ಇದೋನೋ ದೊಡ್ಡ ಸಾಧನೆ ಎನ್ನಿಸಲಿಲ್ಲ. ಕೂಡಲೇ ಅವನು ತನ್ನ ಅದ್ಭುತ ಸಂಜೀವನ ಮಂತ್ರ ಪ್ರಭಾವವನ್ನು ತೋರಿದ. ಏನಾಶ್ಚರ್ಯ! ಕೂಡಲೇ ಆ ಬೂದಿ ಮತ್ತೆ ಕೂಡಕೊಂಡು ಜೀವ ಪಡೆಯಿತು. ಈ ಅದ್ಭುತವನ್ನು ಕಂಡು ತಕ್ಷಕ ಬೆರಗಾದ. ಅವನ ಮನಸ್ಸು ಒಲಿಸಿಕೊಳ್ಳುವ ಯತ್ನ ಮಾಡಿದ.  
''ವಿಪ್ರವರ! ಬ್ರಾಹ್ಮಣ ಶಾಪದ ಪರಿಣಾಮವಾಗಿ ಪರೀಕ್ಷಿತನ ಆಯುಸ್ಸು ಮುಗಿಯುತ್ತ ಬಂದಿದೆ. ವಿಧಿüಯನ್ನು ಬದಲಾಯಿಸುವ ಪ್ರಯತ್ನ ಮಾಡಬೇಡ. ಅಲ್ಲದೆ ಆ ಪರೀಕ್ಷಿತ ಕೊಡುತ್ತಿದ್ದುದಕ್ಕಿಂತ ಹೆಚ್ಚಿನ ಸಂಪತ್ತನ್ನು ನಾನು ನಿನಗೆ ಕೊಡುತ್ತೇನೆ.''  
ಕೌಶಿಕ ಈ ಸಂಧಾನದ ಮಾತಿಗೆ ಒಪ್ಪಿಕೊಂಡನೆಂದು ಹೇಳಬೇಕಿಲ್ಲವಷ್ಟೆ.  
ಅದಿರಲಿ ಆ ನಿರ್ಜನ ಅರಣ್ಯದಲ್ಲಿ ಅವರಿಬ್ಬರಿಗೆ ನಡೆದ ಸಂಭಾಷಣೆ ಹೇಗೆ ಬಯಲಾಯಿತು ಗೊತ್ತೆ? ಅಲ್ಲೊಬ್ಬ ಬ್ರಾಹ್ಮಣ. ಇವರಿಬ್ಬರ ಸಂಭಾಷಣೆ ಕೇಳಲು ಮರಹತ್ತಿ ಕುಳಿತಿದ್ದ. ತಕ್ಷಕನು ಮರವನ್ನು ಸುಟ್ಟಾಗ ಇವನೂ ಬೂದಿಯಾದ ಕಾಶ್ಯಪನು ಬದುಕಿಸಿದಾಗ ಇವನೂ ಬದುಕಿ ಈ ಕಥೆಯನ್ನು ಎಲ್ಲರಿಗೂ ಹೇಳಿದ!