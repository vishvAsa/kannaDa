+++
title = "092 ಬನ್ದುದಾ ಸುರನದಿಗೆ"

+++
ಗಂಗಾನದಿ - ದೇವನದಿ ಸಗರನ ಅರವತ್ತು ಸಾವಿರ ಮಂದಿ ಮಕ್ಕಳೂ ಕಪಿಲ ಮುನಿಯ ಕೋಪಾಗ್ನಿಯಿಂದ ಬೂದಿಯಾದರು. ಅವನ ಮರಿ ಮಗನಾದ ಭಗೀರಥನು ತನ್ನ ಮುತ್ತಜ್ಜಂದಿರಿಗೆ ಸದ್ಗತಿಯನ್ನು ದೊರಕಿಸುವುದಕ್ಕೆ ಗಂಗೆಯನ್ನು ಭೂಲೋಕಕ್ಕೆ ತರುವ ಉದ್ದೇಶದಿಂದ ಗಂಗೆಯನ್ನು ಕುರಿತು ತಪಸ್ಸು ಮಾಡಿದನು. ಗಂಗೆ ಪ್ರತ್ಯಕ್ಷವಾಗಿ "ನಾನು ನಿನ್ನ ಇಷ್ಟಾರ್ಥ ಕೈಗೂಡಿಸುವೆನು. ಆದರೆ ನನ್ನ ವೇಗವನ್ನು ತಡೆಯುವರಾರು?" ಎನಲು ಭಗೀರಥನು ಶಿವನನ್ನು ಮೆಚ್ಚಿಸಿ ಗಂಗೆಯ ವೇಗವನ್ನು ತಡೆಯುವಂತೆ ಮಾಡಿ, ಶಿವನ ಮಸ್ತಕದ ಮೇಲೆ ಬಿದ್ದು ಹರಿಯ ತೊಡಗಿತು. ಆಹ್ನುವಿನ ಯಜ್ಞ ಶಾಲೆಯನ್ನು ಕೊಚ್ಚಿಕೊಂಡು ಹರಿಯ ತೊಡಗಿದಾಗ, ಜಹ್ನು ಗಂಗೆಯನ್ನು ಶೋಷಿಸಿ ಬಿಟ್ಟ. ಭಗೀರಥ ಜಹ್ನುವನ್ನು ಬೇಡಿ ಮರಳಿ ಪ್ರವಹಿಸುವಂತೆ ಮಾಡಿದ. ಈ ಕಾರಣದಿಂದಲೇ ಗಂಗೆಗೆ 'ಜಾಹ್ನವೀ' ಎಂದು ಹೆಸರು. ಬಳಿಕ ಭಗೀರಥ ಗಂಗೆಯನ್ನು ತನ್ನ ಮುತ್ತಜ್ಜಂದಿರ ಬೂದಿಯ ರಾಶಿಯ ಮೇಲೆ ಪ್ರವಹಿಸುವಂತೆ ಮಾಡಿ, ಅವರಿಗೆ ಸದ್ಗತಿಯನ್ನೊದಗಿಸಿದ. ಈ ಕಾರಣದಿಂದ ಗಂಗೆಗೆ 'ಭಾಗೀರಥಿ'ಯೆಂದು ಹೆಸರು.