+++
title = "24 ತನ್ದೆಯೊಳ್ ಶ್ರಮ"

+++
ದ್ರುಪದ-ಪಾಂಚಾಲ ದೇಶದ ಅರಸು, ಯಜ್ಞಸೇನನೆಂಬುದು ಈತನ ನಾಮಾಂತರ. ಸೋಮಕ ವಂಶದ ಪೃಷದನೆಂಬ ಅರಸು ತಪೋನಿರತನಾಗಿದ್ದಾಗ ಆತನ ನಿಯಮವನ್ನು ಭಂಗಗೊಳಿಸಲು ಅಲ್ಲಿಗೆ ಬಂದ ಮೇನಕೆಯನ್ನು ಕಂಡು ಪೃಷದ ಎದೆಗುಂದಿದ. ಆಗ ಗಂಡು ಶಿಶು ಜನಿಸಿತು. ಪೃಷದ ಆ ಶಿಶುವನ್ನು ಒಂದು ಮರದ ಬುಡದಲ್ಲಿರಿಸಿ ಅರಸು ತಪಸ್ಸಿಗೆ ಬೇರೊಂದು ಕಡೆಗೆ ಹೋದ. ಅಷ್ಟರಲ್ಲಿ ಭರದ್ವಾಜ ಮುನಿಯ ತಮ್ಮನಾದ ಅಗ್ನಿವೇಶ್ಯ ಮಹರ್ಷಿ ಈ ಶಿಶುವನ್ನು ಕಂಡು ಕನಿಕರದಿಂದ ತನ್ನ ಆಶ್ರಮಕ್ಕೆ ತಂದು ಮರದ ಬುಡದಲ್ಲಿ ದೊರೆತವನಾದುದರಿಂದ ದ್ರುಪದನೆಂದು ಹೆಸರಿಟ್ಟು ಕಾಪಾಡಿದನು. ತನ್ನ ಅಣ್ಣನ ಮಗನಾದ ದ್ರೋಣಾಚಾರ್ಯನ ಸಂಗಡ ಈತನಿಗೂ ಧರ್ನುವಿದ್ಯೆಯನ್ನು ಕಲಿಸಿದ. ಪೃಷದನ ತರುವಾಯ ರಾಜ್ಯಾಭಿಷಿಕ್ತನಾದ.