+++
title = "024 ಸೆಳೆದುಕೊಣ್ಡನು ಮಿತ್ತುವಿನ"

+++
1) ಮಾರ್ಕಂಡೇಯ-ಮೃಕಂಡು ಮುನಿಯ ಮಗ, ಶಿವನಿಂದ ವರಪಡೆದವ. ಶಿವಭಕ್ತಿಯಿಂದ ಮೃತ್ಯುವನ್ನು ಗೆದ್ದವ. ಮೃತ್ಯುವಿನ ಗಂಟಲಿನಿಂದ ಮಾರ್ಕಂಡೇಯನನ್ನು ಬಿಡಿಸಿಕೊಂಡವನು ಶಿವ; ಆದರೆ ಇಲ್ಲಿ ವಿಷ್ಣುವು ಹಾಗೆ ಮಾಡಿದನೆಂಬಂತೆ ಪ್ರಸ್ತಾಪವಾಗಿದೆ. ಹರಿ-ಹರರಿಬ್ಬರೂ ಒಂದೇ ಎಂಬ ಭಾವದಿಂದ ಕುಮಾರವ್ಯಾಸ ಹಾಗೆ ಪ್ರಸ್ತಾಪಿಸಿರಬಹುದು.  
2) ಭಗದತ್ತಾಂಕುಶ-ಭಗದತ್ತನು ತನ್ನ ಶಕ್ತ್ಯಾಯುಧವನ್ನು ಪ್ರಯೋಗಿಸಿ, ಅರ್ಜುನನ್ನು ಸಂಹರಿಸಲು ಯತ್ನಿಸಿದಾಗ ಕೃಷ್ಣ ತನ್ನ ಎದೆಯೊಡ್ಡಿ ಅದನ್ನು ನಿವಾರಿಸಿದ. ದ್ರೋಣಪರ್ವದ 3ನೆಯ ಸಂಧಿಯ 55ನೆಯ ಪದ್ಯದಿಂದ 73ರವರೆಗಿನ ಪದ್ಯಗಳಲ್ಲಿ ಈ ಬಗ್ಗೆ ವಿವರಗಳಿವೆ.  
3) ನಾರಾಯಣಾಸ್ತ್ರ-ದ್ರೋಣ ಮರಣದ ಸಂಗತಿಯನ್ನು ತಿಳಿದ ಅವನ ಮಗ ಅಶ್ವತ್ಥಾಮ, ಪಾಂಡವರನ್ನು ಕೊಲ್ಲಲು ಈ ಆಸ್ತ್ರವನ್ನು ಉಪಯೋಗಿಸಿದ. ಆದರೆ ಕೃಷ್ಣನ ಸೂಚನೆಯಂತೆ ತಮ್ಮತಮ್ಮ ಆಯುಧಗಳನ್ನು ಕೆಳಗೆ ಹಾಕಿ ಪಾಂಡವರು ಅಪಾಯದಿಂದ ಪಾರಾದರು. ದ್ರೋಣಪರ್ವದ 19ನೆಯ ಸಂಧಿಯ 13ನೆಯ ಪದ್ಯದಿಂದ 52ನೆಯ ಪದ್ಯದವರೆಗೆ ಈ ಬಗ್ಗೆ ವಿವರಗಳಿವೆ.