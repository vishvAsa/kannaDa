+++
title = "06 ದ್ರೋಣ ಮನಗೊಣ್ಡಿರಿವಡಮ್ಬುಜ"

+++
6. ದ್ರೋಣಾಚಾರ್ಯರು ಮನಸ್ಸು ಮಾಡಿ ಹೋರಾಡಿದರೆ ಕಮಲವನ್ನು ಧರಿಸಿದ ವಿಷ್ಣುವೇ ಎದುರು ನಿಂತು ಯುದ್ಧ ಮಾಡಲಾರನು. ನಮ್ಮ ಭಾಗ್ಯದ ಅಡಿಗೆಯನ್ನು ಮಾಡುವ ವಿಧಿಯು ವಿಷವನ್ನು ಬೆರೆಸಿದರೆ ಯಾರೇನು  ಮಾಡಲು ಸಾಧ್ಯ ? ದ್ರೋಣರು ಪ್ರತಿಜ್ಞೆ ಮಾಡಿ ಯುದ್ಧರಂಗವನ್ನು ಹೊಕ್ಕು ಶತ್ರುರಾಜನಾದ ಧರ್ಮಜನನ್ನು ಎದುರಿಸಿದರು. ಆದರೆ ನಾವು ಪಾಪಿಗಳು ಈಗ ಹಲುಬಿ ಏನು ಮಾಡಲು ಸಾಧ್ಯ ಎಂದು ದುರ್ಯೋಧನ ತನ್ನ ಅಸಹಾಯಕತೆ ಮತ್ತು ಅಸಮಾಧಾನವನ್ನು ಪ್ರಕಟಿಸಿದ.