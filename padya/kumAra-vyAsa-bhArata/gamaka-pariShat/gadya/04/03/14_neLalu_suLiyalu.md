+++
title = "14 ನೆಳಲು ಸುಳಿಯಲು"

+++
14. ಸುಪ್ರತೀಕ ಗಜದ ಸುತ್ತ ಮುತ್ತ ಶತ್ರುಸೇನೆಯ ನೆರಳು ಕಾಣಿಸಿದರೂ ಅದು ಆನೆ ಎಂದೇ ಭಾವಿಸಿ ಸೊಂಡಿಲಿನಿಂದ ಅಪ್ಪಳಿಸುತ್ತಿತ್ತು. ಆಗ ಭೂಮಿಯನ್ನು ಹೊತ್ತ ವಾಸುಕಿ ನೊಂದನು. ಆಗ ಸಮುದ್ರಗಳು ತುಳುಕಿದವು. ಆ ಆನೆಯ ಶಕ್ತಿ ಎಷ್ಟು ಅತಿಶಯವಾದುದೋ ಮಹಾದೇವ ! ಆನೆಯು ಶತ್ರು ಸೈನಿಕರನ್ನು ತುಳಿಯಿತು,  ಸಾವಿರ ಸೈನಿಕರ ತಲೆಯನ್ನು ಸೊಂಡಿಲಿನಲ್ಲಿ ಎಳೆದು ನಾಶಮಾಡುತ್ತಿತ್ತು. ಅದು ಶತ್ರು ಸೇನೆಯ ನಾಶದ ಗುತ್ತಿಗೆಯನ್ನು ತೆಗೆದುಕೊಂಡಂತಿತ್ತು.