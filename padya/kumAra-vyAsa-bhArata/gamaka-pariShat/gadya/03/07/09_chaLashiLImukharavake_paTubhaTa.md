+++
title = "09 ಚಳಶಿಳೀಮುಖರವಕೆ ಪಟುಭಟ"

+++
9. ದುಂಬಿಗಳ ಝೇಂಕಾರ ನಾದಕ್ಕೆ ಹೆದರುವ ವಿರಹಿಗಳಂತೆ ಅವಿದ್ಯಾವಂತರು ವೇದಾಂತ ತರ್ಕ ಮೊದಲಾದ ಶಾಸ್ತ್ರಗಳಿಗೆ ಹೆದರುವಂತೆ, ತಮಗೆ ಸರಿಸಾಟಿಯೇ ಇಲ್ಲವೆಂದು ಬೀಗುತ್ತಿದ್ದ ಬೆಟ್ಟಗಳು ಬಲಾಸುರನೆಂಬ ರಾಕ್ಷಸನನ್ನು ಕೊಂದ ಇಂದ್ರನ ಬಲಿಷ್ಠವಾದ ವಜ್ರಾಯುಧಕ್ಕೆ ಇದಿರಾಗಿ ನಾಶವಾದಂತೆ, ಆಕಾಶವಲಯದಲ್ಲಿ ಮೋಡಗಳ ಗುಂಪು ಚದರಿದಂತೆ ಶೂರರು ವೇಗವಾಗಿ ಬರುತ್ತಿರುವ ಭೀಷ್ಮರ ಬಾಣಗಳ ಸದ್ದಿಗೆ ಹೆದರಿರುವರು. ಸಂದಣಿಸಿದ ದಂಡಾಳುಗಳ ನೂರಾರು ಕೋಟಿ ಮಂದಿ  ಪ್ರತಿಭಟಿಸಿ ನಾಶವಾದರು. ಕುದುರೆಗಳ ಸೇನೆ ಚೆದರಿಹೋಯಿತು.