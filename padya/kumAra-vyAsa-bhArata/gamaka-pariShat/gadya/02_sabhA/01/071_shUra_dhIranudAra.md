+++
title = "071 ಶೂರ ಧೀರನುದಾರ"

+++
71. ಮಂತ್ರಿಯಾದವನು ಹೇಗಿರಬೇಕೆಂದರೆ ಅವನು ಶೂರನೂ ಧೀರನೂ ಆಗಿರಬೇಕು. ಧರ್ಮವನ್ನು ಉದ್ಧಾರ ಮಾಡುವವನಾಗಿರಬೇಕು. ವಿವಿಧ ವಿಚಾರಗಳನ್ನು ಬಲ್ಲವನಾಗಿ ಸಜ್ಜನರಿಗೆ ಆಧಾರವಾಗಿರಬೇಕು. ಶತ್ರು ಸಂಹಾರ ಮಾಡುವವನಾಗಿರಬೇಕು. ಚತುರೋಪಾಯಗಳ ಸಾಕಾರನಾಗಿರಬೇಕು. ಸಾರಮಂತ್ರವಿಚಾರವನ್ನು ಬಲ್ಲವನಾಗಿ ಪ್ರಪಂಚಕ್ಕೆ ಆಧಾರನಾಗಿರಬೇಕು. ಸುಜನನಾಗಿರಬೇಕು. ಸ್ವಾಮಿಕಾರ್ಯವನ್ನು ನಿರ್ವಹಿಸುವವನಾಗಿರಬೇಕು. ಇಂತಹ ಮಂತ್ರಿ ನಿನಗಿದ್ದಾನೆಯೇ ?