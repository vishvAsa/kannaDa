+++
title = "08 ತೊಳಲಿದಿರಿ ಹನ್ನೆರಡು"

+++
8. ಪತ್ನಿಗೆ ಮತ್ತು ತಮ್ಮಂದಿರಿಗೆ ಬಂದ ಸ್ಥಿತಿಯನ್ನು ಕಂಡು ಧರ್ಮರಾಯನಿಗೆ ತನ್ನ ಬಗೆಗೇ ಬೇಸರವಾಯಿತು. ಇದಕ್ಕೆಲ್ಲ ತಾನೇ ಕಾರಣ ಎಂದು ಪಶ್ಚಾತ್ತಾಪ ಪಡುತ್ತ ಹೇಳಿದ. "ನೀವೆಲ್ಲ ಸಂತೋಷವಿಲ್ಲದೆ  ಕಾಡಿನಲ್ಲಿ ಹನ್ನೆರಡು ವರ್ಷ ಸಂಕಟಪಟ್ಟಿದ್ದೀರಿ. ರಾಜಮನೆತನದ ನೀವೆಲ್ಲ  ಪರರ ಸೇವೆಯನ್ನು ಹೇಗೆ  ಮಾಡುವಿರಿ? ನೀವು ತುಂಬ ಬಳಲಿದ್ದೀರಿ. ನಿಮಗೆ ಹೀಗೆ ಯಾತನೆಯನ್ನು ತಂದವನು ನಾನೇ ಅಲ್ಲವೆ ? ನನಗಿಂತ ಪಾಪಿಗಳಾದವರು ಇದ್ದಾರೆಯೆ ?"