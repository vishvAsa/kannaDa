+++
title = "004 ಮರಳಿದವು ತುರುವೆಮ್ಬ"

+++
4. ಅರ್ಜುನನಿಗೆ "ಆಹಾ ? ದನಕರುಗಳು ಊರಿಗೆ ಮರಳಿದುವು ಎಂಬ ನಿನ್ನ ಜಂಬದ ಬೆಟ್ಟಕ್ಕೆ ಈ ನಮ್ಮ ಕುಲಿಶ (ವಜ್ರದಂಡ)ವನ್ನು ಸಹಿಸಿಕೋ ! ನಮ್ಮ ಸೇನೆಯನ್ನು ಒರೆಸಿಹಾಕಿದೆನೆಂಬ ನಿನ್ನ ಉತ್ಸಾಹ ಸಂಭ್ರಮಗಳ ಸಮುದ್ರಕ್ಕೆ ಇದುಕೋ ನಮ್ಮ ಬಡಬಾಗ್ನಿ ! ಕೌರವನು ಹಿಂಜರಿದನೆಂಬ ನಿನ್ನ ಜಯದ ಭಾವನೆಯ ಅತಿಶಯವಾದ ಬೆಳೆಯ ಸಂಪತ್ತಿಗೆ ಇದುಕೋ ಬೇಸಗೆಯ ಉಗ್ರ ಬಿಸಿಲು. ನಮ್ಮ ಏಟುಗಳನ್ನು ಸಹಿಸಿಕೋ" ಎನ್ನುತ್ತ ಮಹಾವೀರರೆಲ್ಲ ಬಾಣಗಳನ್ನು ಸುರಿಯಲಾರಂಭಿಸಿದರು.