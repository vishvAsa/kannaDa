+++
title = "33 ಐದು ಶರವೇಕೊನ್ದು"

+++
33. ಉತ್ತರೆಯ ಸೌಂದರ್ಯವನ್ನು ಕಂಡು ಆಸ್ಥಾನದಲ್ಲಿದ್ದ ವಿಟ ಜನರು ಹೇಳುವ ಮಾತುಗಳಿವು. ಮನ್ಮಥನು ಐದು ಬಾಣಗಳನ್ನು ಯಾಕೆ ಉಪಯೋಗಿಸುತ್ತಾನೆ. ಈ ಉತ್ತರಕುಮಾರಿಯಂಥ ಒಂದೇ ಒಂದು ಸುಂದರ ಬಾಣವೇ ಆ ಐದರ ಕೆಲಸವನ್ನು ಸಮರ್ಪಕವಾಗಿ ಪೂರೈಸುವುದಿಲ್ಲವೆ ? ಆ ಮನ್ಮಥನ ಆಯುಧ ಕೌಶಲಕ್ಕೆ ನಡುಗದೆ ಬಾಗದೆ ಇರುವವರು ಯಾರಿದ್ದಾರೆ ? ಈ ಮನ್ಮಥನು (ಇಂಥವಳ ಸಹಾಯದಿಂದ) ಋಷಿಗಳ ಮನಸ್ಸನ್ನು ಸೆಳೆಯುವುದಿಲ್ಲವೆ ? ದೊಡ್ಡವರನ್ನೆಲ್ಲಾ ಅಡ್ಡಗಟ್ಟಿ ಹಿಡಿಯದಿರುತ್ತಾನೆಯೆ ? ಅಯ್ಯೋ ! ವಿಧಿ ನಮ್ಮ ಕೊರಳನ್ನು ಕೊಯ್ಯುತ್ತಿದ್ದಾನೆ" ಎಂದು ಆ ವಿಟರ ಸಮೂಹ ನಗುತ್ತ ಅವಳನ್ನು ಹೊಗಳುತ್ತಿದ್ದರು.