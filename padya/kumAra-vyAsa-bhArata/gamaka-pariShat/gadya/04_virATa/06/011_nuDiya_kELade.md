+++
title = "011 ನುಡಿಯ ಕೇಳದೆ"

+++
11. ಆದರೆ ಉತ್ತರನು ಹೇಳುತ್ತಿದ್ದರೂ ಲಕ್ಷಿಸದೆ ಅರ್ಜುನನು ರಥವನ್ನು ಮುಂದೆ ಎಂಟು ಹತ್ತು ಅಡಿ ಓಡಿಸಿದ. ಆಗ ಉತ್ತರನು ಕೈಯಲ್ಲಿ ಹಿಡಿದಿದ್ದ ಬಿಲ್ಲು ಬಾಣಗಳು ಕೆಳಗೆ ಬಿದ್ದುವು. ಕೈಯನ್ನು ಸ್ವಲ್ಪ ಎತ್ತಿ "ಅಯ್ಯಾ ಇರಿಗಾರ ಸಾರಥಿ (ನಮಗೆ ಇರಿಯಲು ಹೊರಟಿದ್ದೀಯಲ್ಲ ಎಂಬ ಭಾವ !) ಹೇಳುತ್ತಿರುವವನು ನಾನು ! ನನ್ನನ್ನು ಶತ್ರು ಎಂದು ಭಾವಿಸಿದ್ದೀಯೊ ಹೇಗೆ ? ನಾನು ನಿನ್ನ ಪ್ರಭುವಲ್ಲವೆ ? ಈ ಬಗೆಯ ಸ್ವಾಮಿ ದ್ರೋಹ ಲೇಸಾಯಿತು (ಒಳ್ಳೆಯದಲ್ಲ ಎಂಬ ಭಾವ !)" ಎಂದು ಎಚ್ಚರಿಸಿದ.