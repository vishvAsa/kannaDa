+++
title = "018 ಹಲುಗಿರಿದು ಬಾಯೊಳಗೆ"

+++
18. ಹಲ್ಲು ಕಿರಿದು ಬಾಯೊಳಗೆ ಬೆರಳಿಟ್ಟುಕೊಂಡು ತನ್ನ ಹೇಡಿತನವನ್ನು ಪ್ರದರ್ಶಿಸುತ್ತ "ಅಯ್ಯಾ ! ಸಾರಥಿ ! ದಯವಿಟ್ಟು ನನ್ನನ್ನು ಕಳಿಸಿಕೊಡು. ಆಗ ನಾನು ನಿನ್ನ ಬಸುರಲ್ಲಿ ಬಂದ ಮಗ ಎಂದ ಭಾವಿಸಿಕೊಳ್ಳುತ್ತೇನೆ (ನಿನ್ನ ಕೃಪೆಯಿಂದ ಉಳಿದವನು ಎಂದರ್ಥ) ಅಲ್ಲ ಸಾರಥಿ ! ಯುದ್ಧದಲ್ಲಿ ಈ ಭಾರಿಯ ಕೌರವ ಸೇನೆಯನ್ನು ಭಂಗಿಸುವ ಮಹಾವೀರರು ಈ ಲೋಕದಲ್ಲಿ ಇದ್ದಾರೆಯೆ ? ನೋಡು ! ಯಾರು ಯಾರಿಂದಲೋ ನನ್ನನ್ನು ಕೊಲ್ಲಿಸುವ ಬದಲಿಗೆ ನೀನೇ ನನ್ನನ್ನು ಚುಚ್ಚಿ ಕೊಂದು ಬಿಡು. ತಗೊ ಇಲ್ಲಿ ಕಠಾರಿಯಿದೆ ಕೊಡುತ್ತೇನೆ" ಎಂದು  ಉತ್ತರನು ಗೋಗರೆದ.