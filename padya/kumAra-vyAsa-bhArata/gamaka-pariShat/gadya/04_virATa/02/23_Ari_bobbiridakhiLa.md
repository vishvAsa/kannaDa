+++
title = "23 ಆರಿ ಬೊಬ್ಬಿರಿದಖಿಳ"

+++
23. ದ್ರೋಣಾಚಾರ್ಯನು ತನ್ನ ಕಡೆಗಿದ್ದ ಸೇನೆಯ ಪ್ರಮುಖರನ್ನು ಹಾಗೂ ಸೇನೆಯನ್ನು ವಿಶಿಷ್ಟವಾದ ರೀತಿಯಲ್ಲಿ ನಿಲ್ಲಿಸಿದ ಮೇಲೆ ಆ ಮಹಾಸೇನೆ ಅತಿಯಾದ ಆರ್ಭಟದಿಂದ ಕೂಗಲಾರಂಭಿಸಿತು. ಆಗ ದ್ರೋಣಾಚಾರ್ಯರು ಕೈಯನ್ನು ಬೀಸುವುದರ ಮೂಲಕ ಸೇನಾನಾಯಕನಿಗೆ ಯುದ್ಧಕ್ಕೆ ಆಹ್ವಾನವನ್ನು ಕೊಟ್ಟು ಭೀಮಸೇನನನ್ನು ಯುದ್ಧಕ್ಕೆ ಬರಬೇಕೆಂದು ಹೇಳಿ, ಧರ್ಮರಾಯನು ವೀರನಾಗಿದ್ದರೆ ಅವನೇ ಯುದ್ಧಕ್ಕೆ ಮೊದಲು ಬರಬಹುದೆಂದು ತಿಳಿಸಿ, ಆ ದಿನ ತನ್ನನ್ನು ಯಾರು ಬೇಕಾದರೂ ತಡೆಯಲು ಮುಂದೆ ಬರಬಹುದು, ತಾನು ಧರ್ಮರಾಯನನ್ನು ಹಿಡಿಯುವುದನ್ನು ಯಾರೂ ತಪ್ಪಿಸಲು ಸಾಧ್ಯವಾಗದು ಎಂದು ದ್ರೋಣಾಚಾರ್ಯರು ಕೌರವನ ಮೇಲೆ ಆಣೆ ಇಟ್ಟು ಹೇಳಿದರು.