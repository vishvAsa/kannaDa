+++
title = "010 ಅರಿದು ನೆತ್ತರುಗಾಣದಲಗಿದು"

+++
10. ಅವಳ ರೂಪ ಹರಿತವಾದ ಕತ್ತಿಯ ಅಲಗಿನಂತಿತ್ತು. ಆದರೆ ಅದು ಕತ್ತರಿಸಿದರೂ ರಕ್ತ ಬರುತ್ತಿರಲಿಲ್ಲ. ಹಾಗೆ ಅವಳ ರೂಪ ಅವನನ್ನು ಕತ್ತರಿಸಿಕೊಲ್ಲುವಂತಿತ್ತು. ಬಾರಿಸಿದರೂ  ಬಾಸುಂಡೆ ಏಳಿಸದ ಚಾವಟಿಯ ಹುರಿಯಂತೆ ಅವಳ ರೂಪ.   ಹಾಗೆಯೇ ಅವಳ ರೂಪವೆಂಬುದು ಬಲಿಷ್ಠವಾದ ನೇಣಿನ ಹಗ್ಗದಂತಿತ್ತು. ಅವಳ ರೂಪವು ಕಣ್ಣಿಗೆ ಬಡಿದರೆ ಹೊಗೆಯೇ ಹರಡದೆ ಎದೆಯು ಧಗಧಗನೆ ಹೊತ್ತಿ ಉರಿಯುವಂತಿತ್ತು. ಅರರೆ ! ಅವಳ ಕಣ್ಣುಗಳ ಕತ್ತಿಯ ಹರಿತವಾದ ಅಂಚು ಯಾರ ಕೊರಳನ್ನು ತಾನೇ ಕೊಯ್ಯುವುದಿಲ್ಲ ? ಎಂಥ ವಿವೇಕವಂತನನ್ನೂ ಸತ್ವ ಹೀನನಾಗುವಂತೆ ಮಾಡುವುದಿಲ್ಲ ? ಅಬ್ಬಾ ಈಕೆಯ ರೂಪದ ಎದುರಿಗೆ ಯಾರು ನಿಲ್ಲಬಲ್ಲರು ಎಂದು ಕೀಚಕ ಆಶ್ಚರ್ಯಪಟ್ಟ.