+++
title = "075 ಕುಸುಮಶರ ಯಮನಹನು"

+++
75. ದ್ರೌಪದಿ ಸಿಡುಕು ವ್ಯಂಗ್ಯಗಳು ಬೆರೆತ ಧ್ವನಿಯಲ್ಲಿ "ಕೀಚಕ ! ಪಾಪಿ ! ಕಾಮ ಪೀಡಿತರಾದವರ ಪಾಡು ಇದೇ. ಅವರ ಪಾಲಿಗೆ ಮನ್ಮಥನೇ ಯಮನಂತೆ ಪ್ರಾಣಾಂತಕನಾಗುತ್ತಾನೆ. ಅಮೃತ ಅವರ ಪಾಲಿಗೆ ವಿಷವಾಗುತ್ತದೆ. ತಂಪನೆಯ ಆಲಿಕಲ್ಲುಗಡ್ಡೆಗಳು ಬಿಸಿಬಿಸಿಯಾಗುತ್ತವೆ. ನಂಟರೇ ಇರುವುದಿಲ್ಲ. ಮೆಚ್ಚುತ್ತಿದ್ದವರಿಗೆ ಬೇಡವಾದವರಾಗುತ್ತಾರೆ ಏಕೆಂದರೆ ಅವನ ಸ್ಥಿತಿಗೆ ಕೆರಳಿ ಅವರೆಲ್ಲ ವೈರಿಗಳಾಗುತ್ತಾರೆ. ಅನ್ಯರ ಪತ್ನಿಯನ್ನು ಮೋಹಿಸುವ ದುರಾತ್ಮರನ್ನು ಈ ಭೂಮಿ ಹೊರಲು ಇಷ್ಟಪಡುವುದಿಲ್ಲ" ಎಂದು ಹೇಳಿದಳು.