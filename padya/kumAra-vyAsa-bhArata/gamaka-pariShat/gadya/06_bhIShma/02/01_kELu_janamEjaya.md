+++
title = "01 ಕೇಳು ಜನಮೇಜಯ"

+++
1. ಜನಮೇಜಯ ದೊರೆಯೇ ಆಲಿಸುವಂಥವನಾಗು ಎಂದು ವೈಶಂಪಾಯನ ಕಥೆಯನ್ನು ಮುಂದುವರೆಸುತ್ತಿದ್ದಾನೆ. ಪಾಂಡವರ ಕಡೆ ಧೃಷ್ಟದ್ಯುಮ್ನ ಮತ್ತು ಕೌರವರ ಕಡೆ ಭೀಷ್ಮರ ದಂಡು ಯುದ್ಧಕ್ಕೆ ಸಿದ್ಧವಾಗಿರುವಾಗ ತೇರುಗಳು, ಕುದುರೆಗಳ ಸಮೂಹ, ಆನೆಗಳು ಮತ್ತು ಕಾಲಾಳುಗಳ ಸೇನೆಗಳನ್ನೊಳಗೊಂಡ ಎರಡೂ ಕಡೆಯ ಸೇನೆಗಳು ಸಿಂಗರಿಸಿಕೊಂಡು ಭೂಮಿಯಲ್ಲಿ ನವೀನ ಎನಿಸಿ ಯುದ್ಧಕ್ಕೆ ಸಿದ್ಧವಾಗಿ ತಂತಮ್ಮ ಒಡೆಯರಾದ ರಾಜರು ಕೈಯನ್ನು ಮೇಲಕ್ಕೆತ್ತಿ ಅಪ್ಪಣೆ ಸೂಚಿಸಲು ಚಾಮರಗಳ ಬೀಸುವಿಕೆಯನ್ನು  ನಿರೀಕ್ಷಿಸುತ್ತಿದ್ದರು.