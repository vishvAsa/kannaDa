+++
title = "061 ಉಲಿವ ಕೈವಾರಿಗಳ"

+++
61. ವಂದಿಮಾಗಧರು ಘೋಷಣೆ ಮಾಡುತ್ತಿರಲು, ತಮ್ಮಟೆಗಳನ್ನು ಬಲವಾಗಿ ಬಾರಿಸುತ್ತಿರಲು, ನಾನಾ ಪರಿಯಲ್ಲಿ ಲಗ್ಗೆ ಹಾಕುವ, ಭುಜ ಪರಾಕ್ರಮದಲ್ಲಿ ಬಿರುದಿನ ವೀರರನ್ನು ಕುರಿತ ಘೋಷಣೆಯಲ್ಲಿ, ಭೇರಿ ಸದ್ದಿನ ಗದ್ದಲದಲ್ಲಿ, ದೊಡ್ಡದನಿಯಲ್ಲಿ ಮೊರೆಯುತ್ತಿದ್ದ ಹೆಗ್ಗಹಳೆ (ಬೊಗ್ಗು) ಗಳ, ಶತ್ರುಗಳನ್ನು ಕಂಗೆಡಿಸುವ ಕಹಳೆ ದನಿಗಳ ರಾವುತರ ಗರ್ಜನೆ ಘೋಷಣೆಗಳ ಆರ್ಭಟಗಳ ಸದ್ದು ಮಿತಿ ಮೀರುತ್ತಿರಲು ಅತಿಬಲರು ಕದನವನ್ನು ಕೈಗೊಂಡರು.