+++
title = "70 ಉರುಬಿ ಹೊಯಿದರು"

+++
70. ಸೇವಣ ದೇಶದ ರಾಜನ ಅಶ್ವ ಸೇನೆಯವರು ಶತ್ರುಗಳ ಮೇಲೆ ರಭಸದಿಂದ ಧಾಳಿಮಾಡಿ ಕೊಂದರು. ಕೈ ಸೋಲುವಂತೆ ನುಗ್ಗಿ ಹೋರಾಡಿದರು. ನಿರ್ದಯೆಯಿಂದ ಮೇಲೆ ಬಿದ್ದು ಆರ್ಭಟಿಸಿದರು. ತಲೆ ಮಿದುಳು ಜೊಂಪೆಯಿಂದ ಸೋರಿದ ರಕ್ತದಿಂದ ತೊಯ್ದ ಅಂಗರಕ್ಷೆಗಳನ್ನು ಕತ್ತರಿಸಿ ಎಸೆದು. ಹದ್ದು ಕಾಗೆ ಮೊದಲಾದ ಪಕ್ಷಿ ಸಂಕುಲಕ್ಕೆ ತೃಪ್ತಿಯಾಗುವಂತೆ ಶತ್ರುಗಳ ಮಾಂಸವನ್ನು ಎಸೆದು ಬಿಸುಟರು. ಯಮಲೋಕವೆಂಬ ತೋಟಕ್ಕೆ ಶತ್ರುಗಳ ಸಾವಿನಿಂದ ಹರಿದ ರಕ್ತ ಜಲದಿಂದ ತುಂಬಿದ ಕೆರೆಯ ತೂಬನ್ನು ಮೇಲಕ್ಕೆ ಎತ್ತಿದರು.