+++
title = "029 ಕರೆಕರೆದು ಮೂದಲಿಸಿ"

+++
29. ತಮ್ಮ ಪರಾಕ್ರಮದಿಂದ ಕೊಬ್ಬಿದ ವೀರರು ಎದುರಾಳಿಗಳನ್ನು ಕರೆಕರೆದು ಹಂಗಿಸಿ ಗರ್ವದಿಂದ ಅವರ ಮೇಲೆ ಬಿದ್ದು ಆರ್ಭಟಿಸುತ್ತಾ ಶತ್ರುಗಳನ್ನು ಕತ್ತರಿಸಿದರು. ಕಾಳಗದಲ್ಲಿ ಶತ್ರುಗಳ ಕರುಳುಗಳು ಹೊರಗೆ ಚಿಮ್ಮುವಂತೆ, ಮೂಳೆಗಳು ಮುರಿದು ಬೀಳುವಂತೆ, ತಲೆಗಳು ಸಿಡಿದು ಮೇಲಕ್ಕೆ ಹಾರುವಂತೆ, ರಕ್ತವು ಸುರಿಯುವಂತೆ, ಯಕೃತ್ತುಗಳು ಚೆಲ್ಲಾಡುವಂತೆ, ಮಾಂಸ ಖಂಡಗಳು ನಿಸ್ಸಾರವಾಗುವಂತೆ ಕತ್ತರಿಸಿ ಸಾಹಸ ಮೆರೆದರು. ಈ ಹೋರಾಟದಿಂದ ಮಡಿದ ವೀರರು ಯಮನ ಅರಮನೆ ಪ್ರವೇಶಿಸಿದರು.