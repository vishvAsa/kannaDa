+++
title = "025 ಉಚಿತವನು ನಾನರಿಯೆ"

+++
25. ಹೀಗೆ ನಿಟ್ಟುಸಿರಿಟ್ಟು ನಿರಾಸೆ ವ್ಯಕ್ತಪಡಿಸಿದ ಕೌರವನಿಗೆ ಭೀಷ್ಮ ಹೇಳಿದನು. ಎಲೈ ದುರ್ಯೋಧನ, ನಿನಗೆ ಯಾವ ಮಾರ್ಗಸರಿ ಎಂಬುದು ನನಗೆ ತಿಳಿಯುತ್ತಿಲ್ಲ. ದೀರ್ಘಕಾಲದ ಅನುಭವದಿಂದ ವಾಸ್ತವದ ನುಡಿಗಳನ್ನು ಹೇಳಿದರೆ ಅವು ನಿನಗೆ ಗ್ರಾಹ್ಯವಾಗುವುದಿಲ್ಲ ಬಿಡು, ಆ ಮಾತು, ಹಾಗಿರಲಿ. ಈ ಕೆಟ್ಟ ಮಂತ್ರಿಗಳಾದ ಕರ್ಣ, ದುಶ್ಶಾಸನ ಮುಂತಾದವರು ಹೇಳುವ ಮಾತುಗಳು ಬಹಳ ಆಳವಾಗಿ ನಿನ್ನ ಮನಸ್ಸಿನಲ್ಲಿ ನಾಟಿವೆ. ಹೀಗಿರುವಾಗ ಹಿರಿಯ ಮಂತ್ರಿಗಳ ಯೋಗ್ಯ ಸಲಹೆಗಳು ಇನ್ನೇಕೆ ಬೇಕು ನಿನಗೆ ? ನಮ್ಮನ್ನು ಸೇನಾಧಿಪತಿಯನ್ನಾಗಿ ಮಾಡು ಎಂದನು.