+++
title = "033 ಒಗ್ಗೊಡೆದು ರಿಪುಸೇನೆ"

+++
33. ಪಾಂಡವರ ದಂಡು ಚದುರಿ ಹಿಮ್ಮೆಟ್ಟಿತು. ಉತ್ಸಾಹಿ ಶೂರರ ಗರ್ವದ ಮಾತುಗಳಿಂದ ಮನಸ್ಸು ಕುಂದಿದವು. ಸಾಮಂತರಾಜರಿಗೆ ಅವಮಾನದಿಂದ ತಲೆಗಳಿಗೆ ಮುಸುಕು ಹಾಕಿಕೊಳ್ಳುವಂತಹ ಸ್ಥಿತಿ ಎಲ್ಲೆಡೆ ಉಂಟಾಯಿತು (ಅವಮಾನ ಹೊಂದುವ ಸ್ಥಿತಿ ಬಂದಿತು). ರಣ ವಾದ್ಯಗಳ, ತಮಟೆಗಳ ಸದ್ದು ಅಡಗಿ ಮೌನಧರಿಸುವುದು ಹೆಚ್ಚಾಯಿತು. ಬಿರುದಾಂಕಿತ. ಶೂರರು ತಮ್ಮ ಹೆಗ್ಗಳಿಕೆಯ ಬಿರುದು ಬಾವಲಿಗಳನ್ನು ಮುಚ್ಚಿಟ್ಟುಕೊಳ್ಳುತ್ತ ದಂಡಿನೊಳಕ್ಕೆ ಸೇರಿಕೊಳ್ಳುವಂತಾಗಲು, ಈ ಸ್ಥಿತಿಯನ್ನು ಅರ್ಜುನನು ಕಂಡು ಸಿಟ್ಟಾದನು.