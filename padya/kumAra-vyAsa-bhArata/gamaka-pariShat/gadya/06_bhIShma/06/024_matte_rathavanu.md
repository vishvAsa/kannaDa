+++
title = "024 ಮತ್ತೆ ರಥವನು"

+++
24. ಶ್ರೀಕೃಷ್ಣನು ಭೀಷ್ಮನ ಬಾಣದ ಮಳೆಯನ್ನು ಲಕ್ಷಿಸದೆ ಮತ್ತೆ ಅರ್ಜುನನ ರಥವನ್ನು ಮುಂದಕ್ಕೆ ನಡೆಸಿ ಭೀಷ್ಮನ ಹತ್ತಿರಕ್ಕೆ ಬರಲು, ಕಷ್ಟ ! ಕಷ್ಟ ಬಹಳ ಹತ್ತಿರದಲ್ಲಿ ಅಜ್ಜನಾದ ಭೀಷ್ಮನು ಅರ್ಜುನನ ಕೈಲಿ ಸಿಕ್ಕಿಬಿದ್ದನು ಶಿವಶಿವಾ ! ಎಂಬುದಾಗಿ ಕೌರವನ ಸೇನೆ ಹೆದರಲು, ಆ ಸಂದರ್ಭದಲ್ಲಿ ಭೀಷ್ಮನು ಮತ್ತೆ ಹತ್ತು ಬಾಣಗಳಿಂದ ಶ್ರೀಕೃಷ್ಣನನ್ನು ಆವರಿಸಿದನು. ತನ್ನ ಗುರುವೂ ಶೂರನೂ ಆದ ಅತಿಶಯಗುಣದ ಪರಶುರಾಮನು ನೀಡಿದ್ದ ಬಾಣವನ್ನು ಬಿಲ್ಲಿನಲ್ಲಿ ಹೂಡಿ ಶ್ರೀಕೃಷ್ಣನ ಹಣೆಗೆ ನಾಟಿಸಿದನು.