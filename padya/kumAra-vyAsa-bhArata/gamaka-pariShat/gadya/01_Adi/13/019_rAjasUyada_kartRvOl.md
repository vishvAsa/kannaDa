+++
title = "19 ರಾಜಸೂಯದ ಕರ್ತೃವೋಲ್"

+++
 ದ್ರೌಪದಿಯ ಮುಖವು ರಾಜಸೂಯಯಾಗಕ್ಕೆ ದೀಕ್ಷಿತನಾಗುವವನಂತೆ, ಸಮಸ್ತ ರಾಜರನ್ನು ಗೆಲ್ಲುವಂತಹುದಾಯ್ತು (ರಾಜ ಶಬ್ದಕ್ಕೆ 'ಚಂದ್ರ' ಎಂಬ ಅರ್ಥವೂ ಇರುವುದರಿಂದ, ಮುಖ ಸೌಂದರ್ಯವು ಚಂದ್ರಮಂಡಲದ ಸೊಬಗನ್ನೇ ಸೋಲಿಸಿತು ಎಂದೂ ಅರ್ಥವಾಗುತ್ತದೆ) ಅಲಕಾವತಿಯಿಂದ ಆವರಿಸಲ್ಪಟ್ಟುದರಿಂದ (ಸೊಂಪಾದ ಮುಂಗುರುಳು ಕವಿದಿದ್ದುದರಿಂದ) ಕುಬೇರನಂತೆ ಸೌಂದರ್ಯ ನಿಧಿಯಿಂದ ಕೂಡಿತ್ತು. ನಿರ್ಮಲವಾದ ನೀರಿನಿಂದ ತುಂಬಿರುವ ಸರೋವರದಂತಿದ್ದ ಮುಖ ಮಂಡಲವು, ಆ ಕುಬೇರನ ಕ್ರೀಡಾವನದ ಚೈತ್ರ ರಥದಂತೆ ಹೊಂಗೆ ಮರದ ಎಲೆಯ ಆಕೃತಿಯುಳ್ಳ ತಿಲಕದಿಂದ ಅಲಂಕರಿಸಲ್ಪಟ್ಟು ಶೋಭಿಸಿತು.