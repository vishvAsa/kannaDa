+++
title = "025 ಬವರಿ ಮತ್ಸ್ಯೋದ್ಗತಿ"

+++
25. ಹೆಣ್ಣುದುಂಬಿಗಳಂತೆ (ವೃತ್ತಾಕಾರವಾಗಿ) ಸುತ್ತುತ್ತಾ ಮೀನಿನ ರೀತಿಯಲ್ಲಿ ಈಜುವಂತೆ ಮುಂದುವರಿಯುತ್ತಾ ಸುತ್ತುವರಿಯುತ್ತಾ, ಕಾಡು ಹಂದಿಯಂತೆ ಮೇಲೆ ಬೀಳುತ್ತಾ, ಕಪ್ಪೆಗಳ ರೀತಿಯಲ್ಲಿ ಕುಪ್ಪಳಿಸುತ್ತಾ, ಚಂಚಲವರ್ತನೆಯಿಂದ, ಪರಸ್ಪರ ಅಪ್ಪಿಕೊಳ್ಳುತ್ತಾ, ಬಿಡಿಸಿಕೊಂಡು ದೂರತಳ್ಳುತ್ತಾ, ನೃತ್ಯದ ಭಂಗಿಗಳಲ್ಲಿ ಚಲಿಸುತ್ತಾ, ಒಬ್ಬರನ್ನು ಮತ್ತೊಬ್ಬರು ಮೇಲಕ್ಕೆ ಎತ್ತಿಹಿಡಿಯುತ್ತಾ, ಬೆನ್ನಟ್ಟಿ ಹಿಡಿಯುತ್ತಾ, ಕೆಳಕ್ಕೆ ಹಾಕುತ್ತಾ -ವಿವಿಧ ಭಂಗಿಗಳಲ್ಲಿ, ದೇವತೆಗಳೇ ಆಶ್ಚರ್ಯವೆನ್ನುತ್ತಿರಲು ಕಾದಿದರು.