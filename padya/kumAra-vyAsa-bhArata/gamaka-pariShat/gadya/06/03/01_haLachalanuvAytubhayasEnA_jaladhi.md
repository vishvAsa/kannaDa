+++
title = "01 ಹಳಚಲನುವಾಯ್ತುಭಯಸೇನಾ ಜಲಧಿ"

+++
1. ಎರಡೂ ಕಡೆಯ ಸೇನಾ ಸಮೂಹಗಳು ಹೋರಾಡಲು ಅಣಿಯಾದವು. ಸೇನೆಗಳ ಘೋಷಣೆಗಳ ಗದ್ದಲ ಹೆಚ್ಚಾಗಲು ಭೀಮಸೇನನು ಪೌಂಡ್ರಕ ಎಂಬ ಹೆಸರಿನ ಶಂಖವನ್ನು ಊದಿದನು. ಧರ್ಮರಾಜನು ಅನಂತವಿಜಯವೆಂಬ ಶಂಖವನ್ನು, ಸಹದೇವ ಮಣಿಪುಷ್ಪಕವನ್ನು, ನಕುಲ ಸುಘೋಷವೆಂಬ ಶಂಖವನ್ನು, ಭೂಮಿ ಬಿರಿಯುವ ಹಾಗೆ ಧ್ವನಿಮಾಡಿದರು. ಆಗ ಯುದ್ಧ ಪ್ರಾರಂಭಿಸಲು ಸೇನೆಗಳು ಸಜ್ಜುಗೊಂಡವು.  
1 ಅ. ಜನಮೇಜಯ ರಾಯನೇ ಕೇಳು ಚಂದ್ರವಂಶದ ರಾಜಶ್ರೇಷ್ಠರೆಲ್ಲ ರಣರಂಗದ ಸ್ಥಳದಲ್ಲಿ ಯುದ್ಧ ಮಾಡಲು ಕೈತಟ್ಟುತ್ತಾ ಸಂಭ್ರಮದಿಂದ ಸಾಗಿದರು. ಕಾಲಾಳುಗಳು ಗಜಿಬಿಜಿ ಮಾಡುತ್ತಿದ್ದರು. ಉತ್ಸಾಹದಲ್ಲಿ ಕುದುರೆ ಸವಾರರÀ ಸಮೂಹ ಸಂದಣಿಸಿತು. ಆನೆ ಮತ್ತು ರಥ ಪಡೆಗಳ ಮಾವುತರ ಮತ್ತು ಸಾರಥಿಗಳ ಸಂಜ್ಞೆಗಳ ಹಾಹಾಕಾರದಲ್ಲಿ ಸೇನೆಗಳು ಸಂಭ್ರಮಗೊಂಡವು.                                                                                                                            1 ಆ. ಸೇನೆಯನ್ನು ಭೇದಿಸಿ ಸೇನಾ ಮುಂಭಾಗವನ್ನು ಆಕ್ರಮಿಸಿ ರಥವನ್ನು ವೇಗವಾಗಿ ತೆಗೆದುಕೊಂಡು ಸಾಗಿ, ಮೃದು ಪದಗತಿಯನ್ನು ಚುರುಕಿನಲ್ಲಿ, ಕೆರಳಿಸುತ್ತ ಹಾಗೆ ತೀವ್ರಗತಿಯ ಓಟದಲ್ಲಿ ಕುದುರೆಗಳನ್ನು ಆವೇಶಗೊಳಿಸದೆ ಸುತ್ತುವರಿಸದೆ ಕೃಷ್ಣನು ಅರ್ಜುನನ ದೈಹಿಕ ಮತ್ತು ಮಾನಸಿಕÀ ಸಾಮಥ್ರ್ಯದ ಕೌಶಲವನ್ನು ಬಳಸಿಕೊಳ್ಳಲು ಸಿದ್ಧನಾದನು.