+++
title = "106 ಊರೊಳಗೆ ಗುಜುಗುಜಿಸಿ"

+++
106. ರಾಜಧಾನಿಯಲ್ಲೆಲ್ಲ ಗುಜುಗುಜು ಎಂದು ಎಲ್ಲರೂ ಈ ವಿಷಯವನ್ನೇ ಚರ್ಚಿಸುತ್ತಿದ್ದರು. ಈ ಸುದ್ದಿ ಜೋರಾಗಿ ಹರಡಿತು. ಸೇರಿದ ಯಾರ ಬಾಯಲ್ಲಿ ಕೇಳಿದರೂ ಇದೇ ಜಪ. ಆದರೆ ವಿರಾಟನು ದೊಡ್ಡ ಚಿಂತೆಯಲ್ಲಿದ್ದ. (ಪಕ್ಕದ ರಾಜ್ಯಗಳೆಲ್ಲ ಕೀಚಕನಿಗೆ ಹೆದರುತ್ತಿದ್ದುದರಿಂದ ತನ್ನ ರಾಜ್ಯಕ್ಕೆ ಅಪಾಯವಿರಲಿಲ್ಲ. ಈಗ ಏನು ಗತಿ ಎಂಬ ಚಿಂತೆ ಕೂಡ ಅವನದಾಗಿತ್ತು). ಅಲ್ಲದೆ ದ್ರೌಪದಿಯ ಬಗೆಗೆ ಚಿಂತಿಸುತ್ತ "ಇವಳೇನು ಮಾರಿಯೋ ಸೈರಂಧ್ರಿಯೋ" ಎಂದು ಯೋಚಿಸಿ "ಇವಳನ್ನು ಅರಮನೆಯಲ್ಲಿ ಕೆಲಸಕ್ಕೆ ಇರಿಸಿಕೊಳ್ಳಬೇಡ, ಕಳಿಸಿಬಿಡು" ಎಂದು ಸುದೇಷ್ಣೆಗೆ ಆಜ್ಞೆ ಮಾಡಿದ.