+++
title = "74 ಆ ದಿವಸವರಮನೆಗೆ"

+++
74. ಬೆಳಗ್ಗೆ ಕೀಚಕನು ಮತ್ತೆ ಅರಮನೆಯ ಕಡೆ ಬಂದ. ದ್ರೌಪದಿಯನ್ನು ಕಂಡವನು (ಆಕೆ ದ್ರೌಪದಿ ಎನ್ನುವುದಿಲ್ಲ; ಕವಿ ವೃಕೋದರನ ವಲ್ಲಭೆ ! ಎನ್ನುತ್ತಾನೆ.) ಹಿಂದಿನ ದಿನ ಅವಳ ಮೇಲೆ ಕೈ ಮಾಡಿದ್ದಕ್ಕೆ ರಾಕ್ಷಸನಿಂದ ಬಿದ್ದ ಹೊಡೆತದ ನೆನಪಾಗಿ ಈಗ ಅವಳ ಕೈಹಿಡಿಯಲು ಹೆದರಿಕೆಯಾಯಿತು. ಹಾಗೆಯೇ ಅವಳನ್ನು ಮಾತಾಡಿಸಿದ. "ತರುಣಿ ! ನಿನ್ನೆ ರಾತ್ರಿ ನನ್ನ ಪಾಲಿಗೆ ಒಂದು ಯುಗ ಎಂಬಂತೆ ಆಗಿತ್ತು. ನೀನು ಕರುಣೆಯ ಸಾಗರ. ಆ ಮನ್ಮಥನು ನನ್ನ ಪಾಲಿಗೆ ಯಮನಾಗಿ ಬಿಟ್ಟಿದ್ದಾನೆ. ಇದು ನಿನಗೆ ತಿಳಿಯದ ಸಂಗತಿಯೇನೂ ಅಲ್ಲವಲ್ಲ" ಎಂದು ನಗುನಗುತ್ತ ಹೇಳಿದ.