+++
title = "29 ದ್ರೌಪದಿಗೆ ಖಳ"

+++
29. ಆಗ ದುಷ್ಟ ಕೀಚಕನು ದ್ರೌಪದಿಗೆ ಹೇಳಿದ : "ಸೈರಂಧ್ರಿ ನನ್ನ ಪರಾಕ್ರಮ ಎಷ್ಟೆಂಬುದು ನಿನಗೆ ತಿಳಿದಿಲ್ಲ. ನಿನ್ನ ಪತಿಗಳೆಲ್ಲ ನನ್ನೆದುರಿಗೆ ಬಡವರು. ಬಡವರ ಕೋಪ ದವಡೆಗೆ ಮೂಲ ಎಂಬ ಗಾದೆ ಗೊತ್ತು ತಾನೆ ! ಅವರು ನನಗೆ ಏನು ಮಾಡಿಯಾರು ? ಅವರನ್ನೆಲ್ಲ ನಾನು ಎದುರಿಸುತ್ತೇನೆ. ಆ ವಿಷಯ ಈಗೇಕೆ ? ನೀನು ನನಗೆ ಒಲಿದರೆ ಸಾಕು. ನಾನು ಯಾರಿಗೂ ಹೆದರುವುದಿಲ್ಲ. ನಾನು ಕೆರಳಿ ನಿಂತರೆ ಈಶ್ವರನು ಎದುರಿಗೆ ಬಂದರೂ ಹಿಂಜರಿಯುವುದಿಲ್ಲ. ಈಗ ನನ್ನ ಜೊತೆ ಸೇರು. ಮುಂದಿನದನ್ನು ನೋಡುವೆಯಂತೆ"