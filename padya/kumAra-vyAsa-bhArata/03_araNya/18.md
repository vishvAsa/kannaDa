+++
title = "೧೮"

+++

<div class="js_include" includetitle="true" newlevelforh1="3" unfilled url="/kannaDa/padya/kumAra-vyAsa-bhArata/vishvAsa-prastuti/03_araNya/18/000_sU_pariviDiyalA.md">
<details open><summary><h3>೦೦೦ ಸೂ ಪರಿವಿಡಿಯಲಾ ...{Loading}...</h3></summary>

ಸೂ. ಪರಿವಿಡಿಯಲಾ ದ್ವೈತ ವನದಲಿ  
ಬೆರೆಸಿ ಬಿಟ್ಟುದು ಬೀಡು ಗಂಧ  
ರ್ವರಿಗೆ ಕೌರವ ಬಲದೊಡನೆ ಮಸೆದುದು ಮಹಾಸಮರ
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/kannaDa/padya/kumAra-vyAsa-bhArata/sarva-TIkegaLu/03_araNya/18/000_sU_pariviDiyalA.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

ಸೂಚನೆ : ಕೌರವರು ದ್ವೈತವನದಲ್ಲಿ ಬೀಡುಬಿಟ್ಟರು. ಗಂಧರ್ವರಿಗೆ ಕೌರವ ಸೈನ್ಯದೊಡನೆ ಮಹಾಯುದ್ಧ ನಡೆಯಿತು.
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/kannaDa/padya/kumAra-vyAsa-bhArata/mUla/03_araNya/18/000_sU_pariviDiyalA.md">
<details><summary><h4>ಮೂಲ ...{Loading}...</h4></summary>

ಸೂ. ಪರಿವಿಡಿಯಲಾ ದ್ವೈತ ವನದಲಿ  
ಬೆರೆಸಿ ಬಿಟ್ಟುದು ಬೀಡು ಗಂಧ  
ರ್ವರಿಗೆ ಕೌರವ ಬಲದೊಡನೆ ಮಸೆದುದು ಮಹಾಸಮರ
</details>
</div>
<div class="js_include" includetitle="true" newlevelforh1="3" unfilled url="/kannaDa/padya/kumAra-vyAsa-bhArata/vishvAsa-prastuti/03_araNya/18/001_kELu_janamEjaya.md">
<details open><summary><h3>೦೦೧ ಕೇಳು ಜನಮೇಜಯ ...{Loading}...</h3></summary>

ಕೇಳು ಜನಮೇಜಯ ಧರಿತ್ರೀ  
ಪಾಲ ತುರುಪಳ್ಳಿಗಳ ನೋಡಿ ವ  
ನಾಳಿ ತಪ್ಪದೆ ಬೇಂಟೆಯಾಡಿ ಸಮಸ್ತಬಲ ಸಹಿತ   
ಲೀಲೆ ಮಿಗಲಾ ಪಾಂಡವರ ವನ  
ವೇಲೆಯಲಿ ನಿಸ್ಸಾಳ ರಭಸದ    
ಸೂಳ ಸಂಕೇತದಲಿ ನೃಪ ಬಿಡಿಸಿದನು ಪಾಳಯವ       ॥1॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/kannaDa/padya/kumAra-vyAsa-bhArata/sarva-TIkegaLu/03_araNya/18/001_kELu_janamEjaya.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

1. ಜನಮೇಜಯನೇ ಕೇಳು ಸಕಲಸೇನೆಯೊಂದಿಗೆ, ಬೇಟೆಯಾಡಿ,  ಗೋವುಗಳಿರುವ ಹಳ್ಳಿಗಳನ್ನು ನೋಡಿ ಅನಂತರ ಪಾಂಡವರಿರುವ ಕಾಡಿನ ಅಂಚಿನಲ್ಲಿ ವಾದ್ಯಗಳು ಮೊಳಗುತ್ತಿರಲು ಸಹಿತ ಕೌರವನು ಬೀಡುಬಿಟ್ಟನು.
</details>
<details><summary>ಪದಾರ್ಥ (ಕ.ಗ.ಪ) </summary>

ವೇಲೆ - ಎಲ್ಲೆ , ಅಂಚು,ಗಡಿ
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/kannaDa/padya/kumAra-vyAsa-bhArata/mUla/03_araNya/18/001_kELu_janamEjaya.md">
<details><summary><h4>ಮೂಲ ...{Loading}...</h4></summary>

ಕೇಳು ಜನಮೇಜಯ ಧರಿತ್ರೀ  
ಪಾಲ ತುರುಪಳ್ಳಿಗಳ ನೋಡಿ ವ  
ನಾಳಿ ತಪ್ಪದೆ ಬೇಂಟೆಯಾಡಿ ಸಮಸ್ತಬಲ ಸಹಿತ   
ಲೀಲೆ ಮಿಗಲಾ ಪಾಂಡವರ ವನ  
ವೇಲೆಯಲಿ ನಿಸ್ಸಾಳ ರಭಸದ    
ಸೂಳ ಸಂಕೇತದಲಿ ನೃಪ ಬಿಡಿಸಿದನು ಪಾಳಯವ       ॥1॥
</details>
</div>
<div class="js_include" includetitle="true" newlevelforh1="3" unfilled url="/kannaDa/padya/kumAra-vyAsa-bhArata/vishvAsa-prastuti/03_araNya/18/002_lAya_nIDitu.md">
<details open><summary><h3>೦೦೨ ಲಾಯ ನೀಡಿತು ...{Loading}...</h3></summary>

ಲಾಯ ನೀಡಿತು ಮುಂದೆ ರಾವುತ  
ಪಾಯಕರಿಗೆಡವಂಕ ಮಂತ್ರಿ ಪ  
ಸಾಯತರು ಕರ್ಣಾದಿಗಳಿಗೆಡೆಯಾಯ್ತು ಬಲವಂಕ   
ರಾಯನರಮನೆ ಮೌಕ್ತಿಕದ ಕಳ  
ಶಾಯತದ ಬೆಳಗಿನಲಿ ಪಾಂಡವ     
ರಾಯನೆಲೆವನೆಗಳನು ನಗುತಿದ್ದುದು ನವಾಯಿಯಲಿ      ॥2॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/kannaDa/padya/kumAra-vyAsa-bhArata/sarva-TIkegaLu/03_araNya/18/002_lAya_nIDitu.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

2. ಎಡಭಾಗದಲ್ಲಿ ಕುದುರೆಗಳಿಗೆ ಲಾಯ, ರಾವುತರಿಗೆ ಬಿಡಾರವೂ, ಬಲಭಾಗದಲ್ಲಿ ಮಂತ್ರಿ ಮಾಗಧರಿಗೆ ಕರ್ಣಾದಿಗಳಿಗೆ ವಸತಿಯೂ ನಿರ್ಮಾಣವಾಯಿತು. ಕೌರವರಾಯನ ಮುತ್ತಿನ ಕಲಶದ ಕಾಂತಿಯಿಂದಿರುವ ಅರಮನೆಯು ಪಾಂಡವರ ಪರ್ಣಕುಟೀರವನ್ನು ಅಪಹಾಸ್ಯ ಮಾಡಿ ಜಂಬದಿಂದ ನಗುತ್ತಿತ್ತು.
</details>
<details><summary>ಪದಾರ್ಥ (ಕ.ಗ.ಪ) </summary>

ಎಲೆವನೆ -  ಪರ್ಣಕುಟಿ  
ನವಾಯಿ - ಜಂಬ
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/kannaDa/padya/kumAra-vyAsa-bhArata/mUla/03_araNya/18/002_lAya_nIDitu.md">
<details><summary><h4>ಮೂಲ ...{Loading}...</h4></summary>

ಲಾಯ ನೀಡಿತು ಮುಂದೆ ರಾವುತ  
ಪಾಯಕರಿಗೆಡವಂಕ ಮಂತ್ರಿ ಪ  
ಸಾಯತರು ಕರ್ಣಾದಿಗಳಿಗೆಡೆಯಾಯ್ತು ಬಲವಂಕ   
ರಾಯನರಮನೆ ಮೌಕ್ತಿಕದ ಕಳ  
ಶಾಯತದ ಬೆಳಗಿನಲಿ ಪಾಂಡವ     
ರಾಯನೆಲೆವನೆಗಳನು ನಗುತಿದ್ದುದು ನವಾಯಿಯಲಿ      ॥2॥
</details>
</div>
<div class="js_include" includetitle="true" newlevelforh1="3" unfilled url="/kannaDa/padya/kumAra-vyAsa-bhArata/vishvAsa-prastuti/03_araNya/18/003_arasa_kELai.md">
<details open><summary><h3>೦೦೩ ಅರಸ ಕೇಳೈ ...{Loading}...</h3></summary>

ಅರಸ ಕೇಳೈ ಕೌರವೇಶ್ವರ   
ನರಸಿಯರು ಲೀಲೆಯಲಿ ಶತ ಸಾ  
ವಿರ ಸಖೀಜನ ಸಹಿತ ಹೊರವಂಟರು ವನಾಂತರಕೆ   
ಸರಸಿಜದ ನಿಜಗಂಧದಲಿ ತನು   
ಪರಿಮಳವ ತಕ್ಕೈಸಿ ವನದಲಿ     
ತರಳೆಯರು ತುಂಬಿದರು ಮರಿದುಂಬಿಗಳ ಡೊಂಬಿನಲಿ     ॥3॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/kannaDa/padya/kumAra-vyAsa-bhArata/sarva-TIkegaLu/03_araNya/18/003_arasa_kELai.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

3. ಅರಸನೇ ಕೇಳು ಕೌರವೇಶ್ವರನ ಅರಸಿಯರು ಲಕ್ಷ ಸಂಖ್ಯೆಯ ಸಖಿಯರೊಂದಿಗೆ ಕಾಡಿನೊಳಗೆ ಪ್ರಯಾಣ ಹೊರಟರು. ಈ ನಾರೀ ಸಮೂಹವು ಕಮಲದ ಸುವಾಸನೆಯಂತಹ ತನುಗಂಧವನ್ನು ಹರಡಲು, ಮರಿದುಂಬಿಗಳು ಎಲ್ಲೆಡೆ ಸಂಚರಿಸಿದವು.
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/kannaDa/padya/kumAra-vyAsa-bhArata/mUla/03_araNya/18/003_arasa_kELai.md">
<details><summary><h4>ಮೂಲ ...{Loading}...</h4></summary>

ಅರಸ ಕೇಳೈ ಕೌರವೇಶ್ವರ   
ನರಸಿಯರು ಲೀಲೆಯಲಿ ಶತ ಸಾ  
ವಿರ ಸಖೀಜನ ಸಹಿತ ಹೊರವಂಟರು ವನಾಂತರಕೆ   
ಸರಸಿಜದ ನಿಜಗಂಧದಲಿ ತನು   
ಪರಿಮಳವ ತಕ್ಕೈಸಿ ವನದಲಿ     
ತರಳೆಯರು ತುಂಬಿದರು ಮರಿದುಂಬಿಗಳ ಡೊಂಬಿನಲಿ     ॥3॥
</details>
</div>
<div class="js_include" includetitle="true" newlevelforh1="3" unfilled url="/kannaDa/padya/kumAra-vyAsa-bhArata/vishvAsa-prastuti/03_araNya/18/004_kelaru_hondAvareya.md">
<details open><summary><h3>೦೦೪ ಕೆಲರು ಹೊನ್ದಾವರೆಯ ...{Loading}...</h3></summary>

ಕೆಲರು ಹೊಂದಾವರೆಯ ಹಂತಿಯ  
ಕೊಳನ ಹೊಕ್ಕರು ಬಿಲ್ವಫಲಗಳ  
ನಿಲುಕಿ ಕೊಯಿದರು ಕೊಡಹಿ ಮೊಲೆಗಳ ಮೇಲುದಿನ ನಿರಿಯ  
ಕೆಲರು  ಹೂಗೊಂಚಲಿನ ತುಂಬಿಯ  
ಬಳಗವನು ಬೆಂಕೊಂಡರುಲಿವರೆ   
ಗಿಳಿಗೆ ಹಾರದ ಬಲೆಗಳನು ಹಾಯ್ಕಿದರು ಕೊಂಬಿನಲಿ      ॥4॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/kannaDa/padya/kumAra-vyAsa-bhArata/sarva-TIkegaLu/03_araNya/18/004_kelaru_hondAvareya.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

4. ಕೆಲವು ಸ್ತ್ರೀಯರು ಕೆಂದಾವರೆಗಳಿರುವ ಕೊಳಕ್ಕೆ ಇಳಿದರು. ಮತ್ತೆ ಕೆಲವರು ಎದೆಯ ಮೇಲಿನ ಸೆರಗನ್ನು ಬೀಸಿ  ಬಿಲ್ವದ ಹಣ್ಣುಗಳನ್ನು ಕೊಯ್ದರು. ಕೆಲವರು ಹೂಗಳ ಮೇಲಿರುವ ದುಂಬಿಗಳನ್ನು ಬೆನ್ನಟ್ಟಿದರೆ, ಮತ್ತೆ ಕೆಲವರು ಗಿಳಿಗಳನ್ನು ಹಿಡಿಯಲು ತಮ್ಮ ಹಾರಗಳನ್ನೇ ಬಲೆಯಾಗಿ ಬೀಸಿದರು.
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/kannaDa/padya/kumAra-vyAsa-bhArata/mUla/03_araNya/18/004_kelaru_hondAvareya.md">
<details><summary><h4>ಮೂಲ ...{Loading}...</h4></summary>

ಕೆಲರು ಹೊಂದಾವರೆಯ ಹಂತಿಯ  
ಕೊಳನ ಹೊಕ್ಕರು ಬಿಲ್ವಫಲಗಳ  
ನಿಲುಕಿ ಕೊಯಿದರು ಕೊಡಹಿ ಮೊಲೆಗಳ ಮೇಲುದಿನ ನಿರಿಯ  
ಕೆಲರು  ಹೂಗೊಂಚಲಿನ ತುಂಬಿಯ  
ಬಳಗವನು ಬೆಂಕೊಂಡರುಲಿವರೆ   
ಗಿಳಿಗೆ ಹಾರದ ಬಲೆಗಳನು ಹಾಯ್ಕಿದರು ಕೊಂಬಿನಲಿ      ॥4॥
</details>
</div>
<div class="js_include" includetitle="true" newlevelforh1="3" unfilled url="/kannaDa/padya/kumAra-vyAsa-bhArata/vishvAsa-prastuti/03_araNya/18/005_pArivadupAdhyaranu_namisute.md">
<details open><summary><h3>೦೦೫ ಪಾರಿವದುಪಾಧ್ಯರನು ನಮಿಸುತೆ ...{Loading}...</h3></summary>

ಪಾರಿವದುಪಾಧ್ಯರನು ನಮಿಸುತೆ   
ವಾರನಾರಿಯರಾನನದಲಿ ಚ  
ಕೋರಗಳ ಚಾಳೈಸಿದರು ಕೆಲರಂಗ ಪರಿಮಳಕೆ   
ಸಾರಿದರೆ ಮರಿದುಂಬಿಗಳ ಸುಖ  
ಪಾರಣೆಯ ಬೆಸಗೊಳುತ ನಗುತ ವಿ  
ಕಾರಿಗಳು ವೇಡೈಸಿದರು ನೃಪ ಮುನಿ ನಿಜಾಶ್ರಮವ     ॥5॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/kannaDa/padya/kumAra-vyAsa-bhArata/sarva-TIkegaLu/03_araNya/18/005_pArivadupAdhyaranu_namisute.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

5. ಬಿಳಿಯ ಉಡುಗೆಯನ್ನುಟ್ಟಿದ್ದ ವೇದಾಧ್ಯಾಯಿಗಳನ್ನು  ವಂದಿಸುತ್ತ, ಆ  ವಾರನಾರಿಯರು ಚಕೋರ ಪಕ್ಷಿಗಳನ್ನು ತಮ್ಮ  ಮುಖದಲ್ಲಿ ಅನುಕರಿಸಿದರು.  ಕೆಲವರು ಮೈಯ ಸುಗಂಧ ದ್ರವ್ಯಗಳನ್ನು ಹುಡುಕಿದರೆ, ಮತ್ತೆ ಕೆಲವರು ಮರಿದುಂಬಿಗಳ ಕುಶಲ ವಿಚಾರಿಸುತ್ತಾ ಧರ್ಮರಾಯನ ಆಶ್ರಮಕ್ಕೆ ಬಂದರು.
</details>
<details><summary>ಪದಾರ್ಥ (ಕ.ಗ.ಪ) </summary>

ಪಾರಿವ - ಪಾರಿವಾಳದ ಬಣ್ಣ , ಇಲ್ಲಿ ಬಿಳಿ  
ಚಾಳಯಸು - ಅನುಕರಿಸು  
ವೇಡೈಸು - ಸುತ್ತುಗಟ್ಟು
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/kannaDa/padya/kumAra-vyAsa-bhArata/mUla/03_araNya/18/005_pArivadupAdhyaranu_namisute.md">
<details><summary><h4>ಮೂಲ ...{Loading}...</h4></summary>

ಪಾರಿವದುಪಾಧ್ಯರನು ನಮಿಸುತೆ   
ವಾರನಾರಿಯರಾನನದಲಿ ಚ  
ಕೋರಗಳ ಚಾಳೈಸಿದರು ಕೆಲರಂಗ ಪರಿಮಳಕೆ   
ಸಾರಿದರೆ ಮರಿದುಂಬಿಗಳ ಸುಖ  
ಪಾರಣೆಯ ಬೆಸಗೊಳುತ ನಗುತ ವಿ  
ಕಾರಿಗಳು ವೇಡೈಸಿದರು ನೃಪ ಮುನಿ ನಿಜಾಶ್ರಮವ     ॥5॥
</details>
</div>
<div class="js_include" includetitle="true" newlevelforh1="3" unfilled url="/kannaDa/padya/kumAra-vyAsa-bhArata/vishvAsa-prastuti/03_araNya/18/006_nEvurada_dani.md">
<details open><summary><h3>೦೦೬ ನೇವುರದ ದನಿ ...{Loading}...</h3></summary>

ನೇವುರದ ದನಿ ದಟ್ಟಿಸಿತು ವೇ  
ದಾವಳಿಯ ನಿರ್ಘೋಷವನು ನಾ  
ನಾ ವಿಭೂಷಣ ಕಾಂತಿ ಕೆಣಕಿತು ಮುನಿ ಸಮಾಧಿಗಳ   
ಆ ವಧೂಜನದಂಗ ಗಂಧ  
ಪ್ರಾವರಣ ಹುತ ಚರು ಪುರೋಡಾ  
ಶಾವಳಿಯ ಸೌರಭವ ಮುಸುಕಿತು ವನದವಳಯದಲಿ      ॥6॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/kannaDa/padya/kumAra-vyAsa-bhArata/sarva-TIkegaLu/03_araNya/18/006_nEvurada_dani.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

6. ವನಪ್ರದೇಶದಲ್ಲಿ ವೇದಘೋಷದ  ಧ್ವನಿಗಳನ್ನು ನಾರಿಯರ ಗೆಜ್ಜೆ ದನಿ ಅಡಗಿಸಿತು. ಋಷಿ ಮುನಿಗಳ ಯೋಗ ಸಮಾಧಿಯನ್ನು ನಾರಿಯರ ವಿವಿಧಾಭರಣಗಳ ಕಾಂತಿ ಕೆಣಕಿತು. ಹೋಮ ಹವನಗಳ ಚರು ಪುರೋಡಾಶದ ಪರಿಮಳವನ್ನು ಆ ನಾರಿಯರ ದೇಹದ ಮತ್ತು ವಸ್ತ್ರಗಳ ಸುವಾಸನೆ ಮುಸುಕಿತು.
</details>
<details><summary>ಪದಾರ್ಥ (ಕ.ಗ.ಪ) </summary>

ಚರು - ಹೋಮಕ್ಕಾಗಿ ಸಿದ್ಧಪಡಿಸಿದ ಅನ್ನ, ಹವಿಸ್ಸು  
ಪುರೋಡಾಶ  - ಹೋಮ ಮಾಡಿ ಉಳಿದ ಹವಿಸ್ಸು  
ಪ್ರಾವರಣ - ಹೊದೆಯುವ ವಸ್ತ್ರ, ಉತ್ತರೀಯ
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/kannaDa/padya/kumAra-vyAsa-bhArata/mUla/03_araNya/18/006_nEvurada_dani.md">
<details><summary><h4>ಮೂಲ ...{Loading}...</h4></summary>

ನೇವುರದ ದನಿ ದಟ್ಟಿಸಿತು ವೇ  
ದಾವಳಿಯ ನಿರ್ಘೋಷವನು ನಾ  
ನಾ ವಿಭೂಷಣ ಕಾಂತಿ ಕೆಣಕಿತು ಮುನಿ ಸಮಾಧಿಗಳ   
ಆ ವಧೂಜನದಂಗ ಗಂಧ  
ಪ್ರಾವರಣ ಹುತ ಚರು ಪುರೋಡಾ  
ಶಾವಳಿಯ ಸೌರಭವ ಮುಸುಕಿತು ವನದವಳಯದಲಿ      ॥6॥
</details>
</div>
<div class="js_include" includetitle="true" newlevelforh1="3" unfilled url="/kannaDa/padya/kumAra-vyAsa-bhArata/vishvAsa-prastuti/03_araNya/18/007_hokkarivarAshramava_turugida.md">
<details open><summary><h3>೦೦೭ ಹೊಕ್ಕರಿವರಾಶ್ರಮವ ತುರುಗಿದ ...{Loading}...</h3></summary>

ಹೊಕ್ಕರಿವರಾಶ್ರಮವ ತುರುಗಿದ   
ತಕ್ಕರಂತಃಕರಣ ತುರಗಕೆ   
ದುಕ್ಕುಡಿಯನಿಕ್ಕಿದರು ತಿರುಹಿದರೆರಡು ವಾಘೆಯಲಿ   
ಸಿಕ್ಕಿದವು ಧಾಳಿಯಲಿ ಧೈರ್ಯದ  
ದಕ್ಕಡರ ಮನ ಹರಹಿನೊಳಹಾ  
ಯಿಕ್ಕಿದರು ಕಡೆಗಣ್ಣ ಬಲೆಗಳ ಮುನಿಮೃಗಾವಳಿಗೆ      ॥7॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/kannaDa/padya/kumAra-vyAsa-bhArata/sarva-TIkegaLu/03_araNya/18/007_hokkarivarAshramava_turugida.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

7. ಇವರು ಆಶ್ರಮವನ್ನು ಹೊಕ್ಕು ಅಲ್ಲಿದ್ದ ಸಾಧುಗಳ ಅಂತರಂಗವೆಂಬ ಕುದುರೆಗೆ ಕಡಿವಾಣ ಹಾಕಿ ಎರಡು ಲಗಾಮುಗಳನ್ನು ಹಿಡಿದು ಎಳೆದರು. ಧೀರರೂ, ಸಾಹಸಿಗಳೂ ಆದವರ ಮನಸ್ಸು ಇವರ ದಾಳಿಯಲ್ಲಿ ಸಿಲುಕಿತು. ಮುನಿಗಳೆಂಬ ಮೃಗಗಳು ಈ ನಾರಿಯರ ಕಡೆಗಣ್ಣ ನೋಟವೆಂಬ ಬಲೆಯೊಳಗೆ ಸಿಕ್ಕಿ ಬಿದ್ದವು.
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/kannaDa/padya/kumAra-vyAsa-bhArata/mUla/03_araNya/18/007_hokkarivarAshramava_turugida.md">
<details><summary><h4>ಮೂಲ ...{Loading}...</h4></summary>

ಹೊಕ್ಕರಿವರಾಶ್ರಮವ ತುರುಗಿದ   
ತಕ್ಕರಂತಃಕರಣ ತುರಗಕೆ   
ದುಕ್ಕುಡಿಯನಿಕ್ಕಿದರು ತಿರುಹಿದರೆರಡು ವಾಘೆಯಲಿ   
ಸಿಕ್ಕಿದವು ಧಾಳಿಯಲಿ ಧೈರ್ಯದ  
ದಕ್ಕಡರ ಮನ ಹರಹಿನೊಳಹಾ  
ಯಿಕ್ಕಿದರು ಕಡೆಗಣ್ಣ ಬಲೆಗಳ ಮುನಿಮೃಗಾವಳಿಗೆ      ॥7॥
</details>
</div>
<div class="js_include" includetitle="true" newlevelforh1="3" unfilled url="/kannaDa/padya/kumAra-vyAsa-bhArata/vishvAsa-prastuti/03_araNya/18/008_sruk_sruvava.md">
<details open><summary><h3>೦೦೮ ಸ್ರುಕ್ ಸ್ರುವವ ...{Loading}...</h3></summary>

ಸ್ರುಕ್ ಸ್ರುವವ ಮುಟ್ಟಿದರು ಧೌತಾಂ  
ಶುಕದೊಳಗೆ ತಂಬುಲವ ಕಟ್ಟಿದ   
ರಕಟುಪಾಧ್ಯರ ಮೋರೆಯನು ತೇಡಿಸುತ ಬೆರಲಿನಲಿ  
ಚಕಿತ ಧೃತಿಯರು ದೀಕ್ಷಿತರ ಚಂ  
ಡಿಕೆಗಳನು ತುಡುಕಿದರು ಮುನಿ ವಟು  
ನಿಕರ ಶಿರದಲಿ ಕುಣಿಸಿದರು ಕುಂಚಿತ ಕರಾಂಗುಲಿಯ      ॥8॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/kannaDa/padya/kumAra-vyAsa-bhArata/sarva-TIkegaLu/03_araNya/18/008_sruk_sruvava.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

8. ಸ್ರುಕ್-ಸ್ರುವಗಳನ್ನು ಮುಟ್ಟಿದರು. ತಮ್ಮ  ಬಿಳಿ ಬಟ್ಟೆಯಲ್ಲಿ ವೀಳ್ಯವನ್ನು ಕಟ್ಟಿಕೊಂಡರು.  ಉಪಾಧ್ಯಾಯರ ಮುಖವನ್ನು ಬೆರಳಿನಿಂದ ಛೇಡಿಸಿದರು. ಯಜ್ಞ ದೀಕ್ಷಿತರ ಜುಟ್ಟನ್ನು ಈ ದಿಟ್ಟೆಯರು ಎಳೆದರು.  ಮುನಿ ವಟುಗಳ ತಲೆಯ ಮೇಲೆ ಬಾಗಿಸಿದ ಕೈಬೆರಳುಗಳನ್ನು ಕುಣಿಸಿದರು.
</details>
<details><summary>ಪದಾರ್ಥ (ಕ.ಗ.ಪ) </summary>

ಅಂಗವಟ್ಟ - ಶರೀರ
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/kannaDa/padya/kumAra-vyAsa-bhArata/mUla/03_araNya/18/008_sruk_sruvava.md">
<details><summary><h4>ಮೂಲ ...{Loading}...</h4></summary>

ಸ್ರುಕ್ ಸ್ರುವವ ಮುಟ್ಟಿದರು ಧೌತಾಂ  
ಶುಕದೊಳಗೆ ತಂಬುಲವ ಕಟ್ಟಿದ   
ರಕಟುಪಾಧ್ಯರ ಮೋರೆಯನು ತೇಡಿಸುತ ಬೆರಲಿನಲಿ  
ಚಕಿತ ಧೃತಿಯರು ದೀಕ್ಷಿತರ ಚಂ  
ಡಿಕೆಗಳನು ತುಡುಕಿದರು ಮುನಿ ವಟು  
ನಿಕರ ಶಿರದಲಿ ಕುಣಿಸಿದರು ಕುಂಚಿತ ಕರಾಂಗುಲಿಯ      ॥8॥
</details>
</div>
<div class="js_include" includetitle="true" newlevelforh1="3" unfilled url="/kannaDa/padya/kumAra-vyAsa-bhArata/vishvAsa-prastuti/03_araNya/18/009_rAyarembuvarillalA_svA.md">
<details open><summary><h3>೦೦೯ ರಾಯರೆಮ್ಬುವರಿಲ್ಲಲಾ ಸ್ವಾ ...{Loading}...</h3></summary>

ರಾಯರೆಂಬುವರಿಲ್ಲಲಾ ಸ್ವಾ  
ಧ್ಯಾಯ ಕೆಟ್ಟುದು ಮುಟ್ಟಿದರುಪಾ  
ಧ್ಯಾಯರನು ಶೂದ್ರಿಯರು ಸೆಳೆದರು ಮೌಂಜಿ ಮೇಖಲೆಯ   
ಹಾಯಿದರು ಯಜ್ಞೋಪವೀತಕೆ   
ಬಾಯಲೆಂಜಲಗಿಡಿಯ ಬರುವರ   
ಲಾಯೆನುತ ಬಿಟ್ಟೋಡಿದರು ಸುಬ್ರಹ್ಮಚಾರಿಗಳು      ॥9॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/kannaDa/padya/kumAra-vyAsa-bhArata/sarva-TIkegaLu/03_araNya/18/009_rAyarembuvarillalA_svA.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

9. ಅರಸರೆಂಬರೇ ಇಲ್ಲವಲ್ಲಾ ? ವೇದಾಧ್ಯಯನ ಹಾಳಾಯಿತು. ಗುರುಗಳನ್ನು  ಈ ಶೂದ್ರಸ್ತ್ರೀಯರು ಮುಟ್ಟಿ, ಉಡಿದಾರವನ್ನು ಎಳೆದರು. ಜನಿವಾರಕ್ಕೆ  ಕೈಹಾಕಿ ಬಾಯ ಎಂಜಲನ್ನು ತುಂಬಲು ಅವರು ಬರುತ್ತಿದ್ದಾರೆ ಎಂದು ಬ್ರಹ್ಮಚಾರಿಗಳು ಕೂಗುತ್ತಾ ಓಡಿದರು.
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/kannaDa/padya/kumAra-vyAsa-bhArata/mUla/03_araNya/18/009_rAyarembuvarillalA_svA.md">
<details><summary><h4>ಮೂಲ ...{Loading}...</h4></summary>

ರಾಯರೆಂಬುವರಿಲ್ಲಲಾ ಸ್ವಾ  
ಧ್ಯಾಯ ಕೆಟ್ಟುದು ಮುಟ್ಟಿದರುಪಾ  
ಧ್ಯಾಯರನು ಶೂದ್ರಿಯರು ಸೆಳೆದರು ಮೌಂಜಿ ಮೇಖಲೆಯ   
ಹಾಯಿದರು ಯಜ್ಞೋಪವೀತಕೆ   
ಬಾಯಲೆಂಜಲಗಿಡಿಯ ಬರುವರ   
ಲಾಯೆನುತ ಬಿಟ್ಟೋಡಿದರು ಸುಬ್ರಹ್ಮಚಾರಿಗಳು      ॥9॥
</details>
</div>
<div class="js_include" includetitle="true" newlevelforh1="3" unfilled url="/kannaDa/padya/kumAra-vyAsa-bhArata/vishvAsa-prastuti/03_araNya/18/010_kedaridaru_gaDDavanupAdhyaru.md">
<details open><summary><h3>೦೧೦ ಕೆದರಿದರು ಗಡ್ಡವನುಪಾಧ್ಯರು ...{Loading}...</h3></summary>

ಕೆದರಿದರು ಗಡ್ಡವನುಪಾಧ್ಯರು  
ಬೆದರಿ ನಿಂದರಿದೇನಿರವು ಮಾ  
ಡಿದ ವಿಟಾಳವ ಹೇಳುವೆವು ಕುಂತೀಕುಮಾರರಿಗೆ   
ಇದು ಮಹಾಋಷಿ ಸೇವಿತಾಶ್ರಮ   
ವಿದರ ಶಿಷ್ಟಾಚಾರವನು ಕೆಡಿ  
ಸಿದವರೇ ಕ್ಷಯವಹರು ಹರ ಹರಯೆಂದರಾ ದ್ವಿಜರು      ॥10॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/kannaDa/padya/kumAra-vyAsa-bhArata/sarva-TIkegaLu/03_araNya/18/010_kedaridaru_gaDDavanupAdhyaru.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

10. ಈ ಹೆಂಗಸರು ಉಪಾಧ್ಯರ ಗಡ್ಡಗಳನ್ನು ಕೆದರಿದಾಗ ಅವರು ಹೆದರಿ ನಿಂತರು. ಆ ಬ್ರಾಹ್ಮಣರು "ಇದೇನು ಅವಸ್ಥೆ?  ಇದು ಮಹರ್ಷಿಗಳ ಆಶ್ರಮ. ಹರಹರಾ ಇದರ ಶಿಷ್ಟಾಚಾರವನ್ನು ಹಾಳು ಗೈದವರು ನಾಶವಾಗುತ್ತಾರೆ. ಮಾಡಿದ ಅಪಚಾರವನ್ನು ಕುಂತೀಕುಮಾರರಿಗೆ ಹೇಳುತ್ತೇª." ಎಂದರು.
</details>
<details><summary>ಪದಾರ್ಥ (ಕ.ಗ.ಪ) </summary>

ವಿಟಾಳ - ಮಾಲಿನ್ಯ, ಇಲ್ಲಿ ಅಪಚಾರ
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/kannaDa/padya/kumAra-vyAsa-bhArata/mUla/03_araNya/18/010_kedaridaru_gaDDavanupAdhyaru.md">
<details><summary><h4>ಮೂಲ ...{Loading}...</h4></summary>

ಕೆದರಿದರು ಗಡ್ಡವನುಪಾಧ್ಯರು  
ಬೆದರಿ ನಿಂದರಿದೇನಿರವು ಮಾ  
ಡಿದ ವಿಟಾಳವ ಹೇಳುವೆವು ಕುಂತೀಕುಮಾರರಿಗೆ   
ಇದು ಮಹಾಋಷಿ ಸೇವಿತಾಶ್ರಮ   
ವಿದರ ಶಿಷ್ಟಾಚಾರವನು ಕೆಡಿ  
ಸಿದವರೇ ಕ್ಷಯವಹರು ಹರ ಹರಯೆಂದರಾ ದ್ವಿಜರು      ॥10॥
</details>
</div>
<div class="js_include" includetitle="true" newlevelforh1="3" unfilled url="/kannaDa/padya/kumAra-vyAsa-bhArata/vishvAsa-prastuti/03_araNya/18/011_hELidoDe_kuntI.md">
<details open><summary><h3>೦೧೧ ಹೇಳಿದೊಡೆ ಕುನ್ತೀ ...{Loading}...</h3></summary>

ಹೇಳಿದೊಡೆ ಕುಂತೀ ಕುಮಾರರು  
ಕೇಳಿ ಮಾಡುವುದಾವುದೋ ವನ  
ಪಾಲಕರು ತಾವಿಂದು ಪೃಥ್ವೀಪಾಲನೆಮ್ಮೊಡೆಯ   
ಹೇಳಿ ಬಳಿಕರ್ಜುನನ ಭೀಮನ  
ಧಾಳಿಯನು ತಹುದೆನುತಲತಿ ಘಾ  
ತಾಳಿಯರು ಮುನಿಜನವ ಬೈದರು ಬಹು ವಿಕಾರದಲಿ      ॥11॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/kannaDa/padya/kumAra-vyAsa-bhArata/sarva-TIkegaLu/03_araNya/18/011_hELidoDe_kuntI.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

11. ಹೇಳಿದರೆ ಆ ಪಾಂಡವರು ಏನು ಮಾಡುತ್ತಾರೆ? ಇಂದು ನಾವೇ ಈ ವನದ ಒಡೆಯರು. ದೂರು ಹೇಳಿ ಆಮೇಲೆ ಅರ್ಜುನನ, ಭೀಮನ ದಾಳಿಯನ್ನು ತನ್ನಿ, ನೋಡೋಣ ಎಂದು ಆ ದುಷ್ಟ ಆಕ್ರಮಣಕಾರಿ ಸ್ತ್ರೀಯರು ಅತ್ಯಂತ ವಿಕಾರವಾಗಿ ಮುನಿಜನರನ್ನು ನಿಂದಿಸಿದರು.
</details>
<details><summary>ಪದಾರ್ಥ (ಕ.ಗ.ಪ) </summary>

ಘಾತಾಳಿ - ದುಷ್ಟ ಹೆಂಗಸು, ಆಕ್ರಮಣಕಾರಿ ಹೆಂಗಸು
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/kannaDa/padya/kumAra-vyAsa-bhArata/mUla/03_araNya/18/011_hELidoDe_kuntI.md">
<details><summary><h4>ಮೂಲ ...{Loading}...</h4></summary>

ಹೇಳಿದೊಡೆ ಕುಂತೀ ಕುಮಾರರು  
ಕೇಳಿ ಮಾಡುವುದಾವುದೋ ವನ  
ಪಾಲಕರು ತಾವಿಂದು ಪೃಥ್ವೀಪಾಲನೆಮ್ಮೊಡೆಯ   
ಹೇಳಿ ಬಳಿಕರ್ಜುನನ ಭೀಮನ  
ಧಾಳಿಯನು ತಹುದೆನುತಲತಿ ಘಾ  
ತಾಳಿಯರು ಮುನಿಜನವ ಬೈದರು ಬಹು ವಿಕಾರದಲಿ      ॥11॥
</details>
</div>
<div class="js_include" includetitle="true" newlevelforh1="3" unfilled url="/kannaDa/padya/kumAra-vyAsa-bhArata/vishvAsa-prastuti/03_araNya/18/012_shAntarure.md">
<details open><summary><h3>೦೧೨ ಶಾನ್ತರುರೆ ...{Loading}...</h3></summary>

ಶಾಂತರುರೆ ವಿಜಿತೇಂದ್ರಿಯರು ವೇ  
ದಾಂತ ನಿಷ್ಠರು ಸುವ್ರತಿಗಳ  
ಶ್ರಾಂತ ವೇದಾಧ್ಯಯನ ಯಾಜ್ಞಿಕ ಕರ್ಮಕೋವಿದರು   
ಸಂತತಾನುಷ್ಠಾನಪರರನ   
ದೆಂತು ನೀವಾಕ್ರಮಿಸುವಿರಿ ವಿ   
ಭ್ರಾಂತರೌ ನೀವೆನುತ ಜರೆದರು ಕಾಮಿನೀಜನವ      ॥12॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/kannaDa/padya/kumAra-vyAsa-bhArata/sarva-TIkegaLu/03_araNya/18/012_shAntarure.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

12. "ಶಾಂತಚಿತ್ತರೂ, ಜಿತೇಂದ್ರಿಯರೂ, ವೇದಾಂತ ನಿಷ್ಠರೂ, ವ್ರತನಿಷ್ಠರೂ,  ನಿರಂತರವಾಗಿ ಶಾಸ್ತ್ರಾಧ್ಯಯನವನ್ನು ಮಾಡುವವರೂ, ಯಜ್ಞ ಕರ್ಮಾನುಸರಣೆಯವರೂ, ಸದಾ ಅನುಷ್ಠಾನಪರರೂ ಆಗಿರುವವರನ್ನು ನೀವು ಹೇಗೆ ಆಕ್ರಮಿಸುತ್ತೀರಿ? ನಿಮಗೆ ಭ್ರಾಂತಿಯೇ ?" ಎಂದು ಆ ನಾರಿಯರನ್ನು ಆಶ್ರಮವಾಸಿಗಳು ನಿಂದಿಸಿದರು.
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/kannaDa/padya/kumAra-vyAsa-bhArata/mUla/03_araNya/18/012_shAntarure.md">
<details><summary><h4>ಮೂಲ ...{Loading}...</h4></summary>

ಶಾಂತರುರೆ ವಿಜಿತೇಂದ್ರಿಯರು ವೇ  
ದಾಂತ ನಿಷ್ಠರು ಸುವ್ರತಿಗಳ  
ಶ್ರಾಂತ ವೇದಾಧ್ಯಯನ ಯಾಜ್ಞಿಕ ಕರ್ಮಕೋವಿದರು   
ಸಂತತಾನುಷ್ಠಾನಪರರನ   
ದೆಂತು ನೀವಾಕ್ರಮಿಸುವಿರಿ ವಿ   
ಭ್ರಾಂತರೌ ನೀವೆನುತ ಜರೆದರು ಕಾಮಿನೀಜನವ      ॥12॥
</details>
</div>
<div class="js_include" includetitle="true" newlevelforh1="3" unfilled url="/kannaDa/padya/kumAra-vyAsa-bhArata/vishvAsa-prastuti/03_araNya/18/013_odedu_padadali.md">
<details open><summary><h3>೦೧೩ ಒದೆದು ಪದದಲಿ ...{Loading}...</h3></summary>

ಒದೆದು ಪದದಲಿ ಕೆಂದಳಿರ ತೋ  
ರಿದೆವಶೋಕೆಗೆ ಮಧ್ಯ ಗಂಡೂ  
ಷದಲಿ ಬಳುಕದ ಮರನ ಬುಲ್ಲವಿಸಿದೆವು ಕುರುವಕಕೆ   
ತುದಿಮೊಲೆಯ ಸೋಂಕಿನಲಿ ಹೂದೋ  
ರಿದೆವು ಕಣ್ಣೋರೆಯಲಿ ತಿಲಕವ  
ಕದುಕಿದೆವು  ನೀವಾವ ಘನ ಪದವೆಂದರಬಲೆಯರು       ॥13॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/kannaDa/padya/kumAra-vyAsa-bhArata/sarva-TIkegaLu/03_araNya/18/013_odedu_padadali.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

13. ಅಶೋಕ ವೃಕ್ಷದ ಚಿಗುರನ್ನು ಕಾಲಲ್ಲಿ ತುಳಿದು ನಡುವನ್ನು ತೋರಿಸಿದೆವು. ಬಾಯಿ ಮುಕ್ಕಳಿಸಿ ಮರವನ್ನು ಫಲಗೊಳಿಸಿದೆವು. ಗೋರಟೆ ಗಿಡಕ್ಕೆ ಮೊಲೆ ತುದಿಯನ್ನು ತಾಗಿಸಿ ಹೂಬಿಡುವಂತೆ ಮಾಡಿದೆವು ತಿಲಕ ಪುಷ್ಪವನ್ನು ಕಣ್ಣೋಟದಿಂದಲೇ ಮುಚ್ಚುವಂತೆ ಮಾಡಿದೆವು. ಹಾಗಿರುವಾಗ ನೀವು ಯಾವ ಲೆಕ್ಕ ಎಂದು ಸ್ತ್ರೀಯರು ಕೇಳಿದರು.
</details>
<details><summary>ಪದಾರ್ಥ (ಕ.ಗ.ಪ) </summary>

ಗಂಡೂಷ-ಬಾಯಿ ಮುಕ್ಕಳಿಸು, ತಿಲಕ-ಒಂದು ಜಾತಿಯ ಮರ, ಕದುಕು-ಒತ್ತು, ಅದುಮು
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/kannaDa/padya/kumAra-vyAsa-bhArata/mUla/03_araNya/18/013_odedu_padadali.md">
<details><summary><h4>ಮೂಲ ...{Loading}...</h4></summary>

ಒದೆದು ಪದದಲಿ ಕೆಂದಳಿರ ತೋ  
ರಿದೆವಶೋಕೆಗೆ ಮಧ್ಯ ಗಂಡೂ  
ಷದಲಿ ಬಳುಕದ ಮರನ ಬುಲ್ಲವಿಸಿದೆವು ಕುರುವಕಕೆ   
ತುದಿಮೊಲೆಯ ಸೋಂಕಿನಲಿ ಹೂದೋ  
ರಿದೆವು ಕಣ್ಣೋರೆಯಲಿ ತಿಲಕವ  
ಕದುಕಿದೆವು  ನೀವಾವ ಘನ ಪದವೆಂದರಬಲೆಯರು       ॥13॥
</details>
</div>
<div class="js_include" includetitle="true" newlevelforh1="3" unfilled url="/kannaDa/padya/kumAra-vyAsa-bhArata/vishvAsa-prastuti/03_araNya/18/014_balumoleya_sOnkinali.md">
<details open><summary><h3>೦೧೪ ಬಲುಮೊಲೆಯ ಸೋಙ್ಕಿನಲಿ ...{Loading}...</h3></summary>

ಬಲುಮೊಲೆಯ ಸೋಂಕಿನಲಿ ಶಾಂತರ  
ತಲೆಕೆಳಕ ಮಾಡುವೆವು ಕಡೆಗ  
ಣ್ಣಲಗಿನಲಿ ಕೊಯ್ದೆತ್ತುವೆವು ವಿಜಿತೇಂದ್ರಿಯರ ಮನವ   
ಎಳೆನಗೆಗಳಲಿ ವೇದಪಾಠರ   
ಕಲಕಿ ಮಿಗೆ ವೇದಾಂತನಿಷ್ಠರ  
ಹೊಳಸಿ ದುವ್ವಾಳಿಸುವೆವೆಮಗಿದಿರಾರು ಲೋಕದಲಿ      ॥14॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/kannaDa/padya/kumAra-vyAsa-bhArata/sarva-TIkegaLu/03_araNya/18/014_balumoleya_sOnkinali.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

14. ಸ್ತನ ಸ್ಪರ್ಶದಿಂದಲೇ ತಪಸ್ವಿಗಳನ್ನು(ಮುಗ್ಧರನ್ನು) ಮರುಳುಗೊಳಿಸುತ್ತೇವೆ. ಇಂದ್ರಿಯಗಳನ್ನು ಗೆದ್ದವರನ್ನು ಕಡೆಗಣ್ಣನೋಟವೆಂಬ ಖಡ್ಗದಿಂದಲೇ ಕತ್ತರಿಸುತ್ತೇವೆ. ಕಿರುನಗೆಯಿಂದಲೇ ವೇದ ಪಾರಾಯಣ ಮಾಡುವವರ ಮನಸ್ಸನ್ನು ಕಲಕಿ, ವೇದಾಂತ ನಿಷ್ಠರನ್ನು ಹೊರಳಿಸುತ್ತೇವೆ. ನಮ್ಮನ್ನು ಲೋಕದಲ್ಲಿ ಯಾರು ಎದುರಿಸಬಲ್ಲರು?
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/kannaDa/padya/kumAra-vyAsa-bhArata/mUla/03_araNya/18/014_balumoleya_sOnkinali.md">
<details><summary><h4>ಮೂಲ ...{Loading}...</h4></summary>

ಬಲುಮೊಲೆಯ ಸೋಂಕಿನಲಿ ಶಾಂತರ  
ತಲೆಕೆಳಕ ಮಾಡುವೆವು ಕಡೆಗ  
ಣ್ಣಲಗಿನಲಿ ಕೊಯ್ದೆತ್ತುವೆವು ವಿಜಿತೇಂದ್ರಿಯರ ಮನವ   
ಎಳೆನಗೆಗಳಲಿ ವೇದಪಾಠರ   
ಕಲಕಿ ಮಿಗೆ ವೇದಾಂತನಿಷ್ಠರ  
ಹೊಳಸಿ ದುವ್ವಾಳಿಸುವೆವೆಮಗಿದಿರಾರು ಲೋಕದಲಿ      ॥14॥
</details>
</div>
<div class="js_include" includetitle="true" newlevelforh1="3" unfilled url="/kannaDa/padya/kumAra-vyAsa-bhArata/vishvAsa-prastuti/03_araNya/18/015_enuta_kavidudu.md">
<details open><summary><h3>೦೧೫ ಎನುತ ಕವಿದುದು ...{Loading}...</h3></summary>

ಎನುತ ಕವಿದುದು ಮತ್ತೆ ಕಾಂತಾ  
ಜನ ಸುಯೋಧನನರಮನೆಯ ಸೊಂ  
ಪಿನ ಸಖೀ ನಿಕುರುಂಬ ತುಂಬಿತು ವರ ತಪೋವನವ   
ಮನಸಿಜನ ದಳ ನೂಕಿತೇಳೇ  
ಳೆನುತ ಚೆಲ್ಲಿತು ಮುನಿನಿಕರ ನೃಪ  
ವನಿತೆಯಿದಿರಲಿ ಸುಳಿದರಿವದಿರು ಮಂದಿ ಸಂದಣಿಸಿ       ॥15॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/kannaDa/padya/kumAra-vyAsa-bhArata/sarva-TIkegaLu/03_araNya/18/015_enuta_kavidudu.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

15. ಹೀಗೆ ಹೇಳುತ್ತ , ಮತ್ತೆ ದುರ್ಯೋಧನನ ಅರಮನೆಯ ನಾರೀವೃಂದವು ತಪೋವನವನ್ನು ಆಕ್ರಮಿಸಿತು. ಮನ್ಮಥನ ಸೇನೆಯೇ ಇವರನ್ನು ನೂಕಿ ಎಚ್ಚರಿಸಿತೋ ಎಂಬಂತೆ, ಈ ಸ್ತ್ರೀಯರ ಎದುರು ಋಷಿ ಮುನಿಗಳ ಗುಂಪು  ಚೆಲ್ಲಾಪಿಲ್ಲಿಯಾಯಿತು.
</details>
<details><summary>ಪದಾರ್ಥ (ಕ.ಗ.ಪ) </summary>

ನಿಕುರುಂಬ - ಸಮೂಹ
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/kannaDa/padya/kumAra-vyAsa-bhArata/mUla/03_araNya/18/015_enuta_kavidudu.md">
<details><summary><h4>ಮೂಲ ...{Loading}...</h4></summary>

ಎನುತ ಕವಿದುದು ಮತ್ತೆ ಕಾಂತಾ  
ಜನ ಸುಯೋಧನನರಮನೆಯ ಸೊಂ  
ಪಿನ ಸಖೀ ನಿಕುರುಂಬ ತುಂಬಿತು ವರ ತಪೋವನವ   
ಮನಸಿಜನ ದಳ ನೂಕಿತೇಳೇ  
ಳೆನುತ ಚೆಲ್ಲಿತು ಮುನಿನಿಕರ ನೃಪ  
ವನಿತೆಯಿದಿರಲಿ ಸುಳಿದರಿವದಿರು ಮಂದಿ ಸಂದಣಿಸಿ       ॥15॥
</details>
</div>
<div class="js_include" includetitle="true" newlevelforh1="3" unfilled url="/kannaDa/padya/kumAra-vyAsa-bhArata/vishvAsa-prastuti/03_araNya/18/016_Ike_pANDavasati.md">
<details open><summary><h3>೦೧೬ ಈಕೆ ಪಾಣ್ಡವಸತಿ ...{Loading}...</h3></summary>

ಈಕೆ ಪಾಂಡವಸತಿ ಕಣಾ ತೆಗೆ  
ಯೀಕೆಯತಿ ದಾರಿದ್ರ ಮಾನುಷೆ  
ಯೀಕೆಯಲ್ಲೊಳಗಿಹಳು ರಾಣೀವಾಸವೆಂಬರಲೆ  
ಈಕೆಯಹುದಲ್ಲಿದಕೆ ಪಣವೇ  
ನೀಕೆ ಬಣಗಕಟೆಂದು ಕಾಂತಾ  
ನೀಕ ತಮ್ಮೊಳು ನುಡಿವುತಿದ್ದುದು ತೋರಿ ಬೆರಲಿನಲಿ     ॥16॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/kannaDa/padya/kumAra-vyAsa-bhArata/sarva-TIkegaLu/03_araNya/18/016_Ike_pANDavasati.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

16."ಇವಳು ಪಾಂಡವರ ಹೆಂಡತಿ ದ್ರೌಪದಿಯಲ್ಲವೆ? ಇಲ್ಲ, ಇವಳು ಯಾರೋ ಅತಿ ದರಿದ್ರ ಮನುಷ್ಯಳು. ಈಕೆ ದ್ರೌಪದಿಯಲ್ಲ. ಅಲ್ಲಿ ಒಳಗಿದ್ದಾಳೆ ಎನ್ನುತ್ತಾರಲ್ಲ? ಇಲ್ಲ ಇವಳೇ ದ್ರೌಪದಿ, ಇದು ನಿಜ. ಇದಕ್ಕೆ ಏನು ಪಣ? ಇವಳು ಯಾರೋ ಒಬ್ಬಳು ಅಲ್ಪಳು. ಅಯ್ಯೋ" ಎಂದು ಆ ಸ್ತ್ರೀಯರು ಬೆರಳು ತೋರಿಸುತ್ತಾ ತಾವು ತಾವೇ ಮಾತನಾಡಿಕೊಂಡರು.
</details>
<details><summary>ಪದಾರ್ಥ (ಕ.ಗ.ಪ) </summary>

ಮಾನುಷೆ - ಹೆಂಗಸು  
ರಾಣೀವಾಸ - ಹೆಂಡತಿ , ಅಂತಃಪುರದ ಸ್ತ್ರೀ
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/kannaDa/padya/kumAra-vyAsa-bhArata/mUla/03_araNya/18/016_Ike_pANDavasati.md">
<details><summary><h4>ಮೂಲ ...{Loading}...</h4></summary>

ಈಕೆ ಪಾಂಡವಸತಿ ಕಣಾ ತೆಗೆ  
ಯೀಕೆಯತಿ ದಾರಿದ್ರ ಮಾನುಷೆ  
ಯೀಕೆಯಲ್ಲೊಳಗಿಹಳು ರಾಣೀವಾಸವೆಂಬರಲೆ  
ಈಕೆಯಹುದಲ್ಲಿದಕೆ ಪಣವೇ  
ನೀಕೆ ಬಣಗಕಟೆಂದು ಕಾಂತಾ  
ನೀಕ ತಮ್ಮೊಳು ನುಡಿವುತಿದ್ದುದು ತೋರಿ ಬೆರಲಿನಲಿ     ॥16॥
</details>
</div>
<div class="js_include" includetitle="true" newlevelforh1="3" unfilled url="/kannaDa/padya/kumAra-vyAsa-bhArata/vishvAsa-prastuti/03_araNya/18/017_kuNivaranduge_kAla.md">
<details open><summary><h3>೦೧೭ ಕುಣಿವರನ್ದುಗೆ ಕಾಲ ...{Loading}...</h3></summary>

ಕುಣಿವರಂದುಗೆ ಕಾಲ ಝಣ ಝಣ  
ಝಣ ಝಣತ್ಕೃತಿ ರಭಸ ಮಿಗೆ ಕಂ  
ಕಣದ ದನಿದೋರುವರು ನುಡಿ ನುಡಿಸಿಕ್ಕಿ ಕಂಧದಲಿ   
ಮಣಿಮಯದ ಕುಂಡಲವನಲುಗಿಸಿ  
ಯೆಣಿಸುವಂತಿರೆ ಕೊರಳ ಹಾರದ  
ಮಣಿಗಳನು ಮುತ್ತುಗಳ ಮೆರೆವರು ಮುರಿದ ಮೌಳಿಯಲಿ     ॥17॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/kannaDa/padya/kumAra-vyAsa-bhArata/sarva-TIkegaLu/03_araNya/18/017_kuNivaranduge_kAla.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

17. ಕಾಲಗೆಜ್ಜೆಯ ಝಣತ್ಕಾರ ಕೇಳುವಂತೆ ಕುಣಿದರು. ಕೊರಳಿನ ಮಾತೇ ಕೆಳಿಸದಂತೆ ಕೈಬಳೆಯ ಧ್ವನಿ ಮಾಡಿದರು. ಕಿರೀಟವನ್ನು ಓರೆ ಮಾಡುತ್ತಾ,  ಮಣಿಕುಂಡಲಗಳನ್ನು ಅಲುಗಾಡಿಸುತ್ತಾ,  ಕಂಠಹಾರದ ಮುತ್ತಿನ ಮಣಿಗಳನ್ನು  ಮೆರೆದರು.
</details>
<details><summary>ಪದಾರ್ಥ (ಕ.ಗ.ಪ) </summary>

ಕಂಧ-ಕೊರಳು
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/kannaDa/padya/kumAra-vyAsa-bhArata/mUla/03_araNya/18/017_kuNivaranduge_kAla.md">
<details><summary><h4>ಮೂಲ ...{Loading}...</h4></summary>

ಕುಣಿವರಂದುಗೆ ಕಾಲ ಝಣ ಝಣ  
ಝಣ ಝಣತ್ಕೃತಿ ರಭಸ ಮಿಗೆ ಕಂ  
ಕಣದ ದನಿದೋರುವರು ನುಡಿ ನುಡಿಸಿಕ್ಕಿ ಕಂಧದಲಿ   
ಮಣಿಮಯದ ಕುಂಡಲವನಲುಗಿಸಿ  
ಯೆಣಿಸುವಂತಿರೆ ಕೊರಳ ಹಾರದ  
ಮಣಿಗಳನು ಮುತ್ತುಗಳ ಮೆರೆವರು ಮುರಿದ ಮೌಳಿಯಲಿ     ॥17॥
</details>
</div>
<div class="js_include" includetitle="true" newlevelforh1="3" unfilled url="/kannaDa/padya/kumAra-vyAsa-bhArata/vishvAsa-prastuti/03_araNya/18/018_baLiyalaiditu_munigaLivarupa.md">
<details open><summary><h3>೦೧೮ ಬಳಿಯಲೈದಿತು ಮುನಿಗಳಿವರುಪ ...{Loading}...</h3></summary>

ಬಳಿಯಲೈದಿತು ಮುನಿಗಳಿವರುಪ  
ಟಳವನರಸಂಗರುಹಿದರು ವೆ  
ಗ್ಗಳಿಸಿ ಭೀಮಂಗೆಂದರರ್ಜುನ ಯಮಳರಿದಿರಿನಲಿ   
ಉಳಿದರೆಮಗೀ ವನ ವಿಟಾಳ  
ಪ್ರಳಯವಾದುದು ಕಾನನಾಂತರ  
ನಿಳಯದಲಿ ನಿಲಿಸೆಮ್ಮನೆಂದುದು ಸಕಲ ಮುನಿನಿಕರ     ॥18॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/kannaDa/padya/kumAra-vyAsa-bhArata/sarva-TIkegaLu/03_araNya/18/018_baLiyalaiditu_munigaLivarupa.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

18. ಇವರ ಉಪಟಳವನ್ನು ಮುನಿ ಸಮೂಹ ಧರ್ಮರಾಯನಲ್ಲಿಗೆ ಹೋಗಿ ತಿಳಿಸಿತು.  ಭೀರ್ಮಾರ್ಜುನ ನಕುಲ ಸಹದೇವರಿಗೂ ದೂರಿತು. "ಇಲ್ಲಿ ಉಳಿಯೋಣವೆಂದರೆ ಈ ಅರಣ್ಯದಲ್ಲಿ ಭಯಂಕರ ಪ್ರಳಯವಾಯಿತು. ನಮ್ಮನ್ನು ಬೇರೆ ಯಾವುದಾರೂ ಕಾಡಿಗೆ ಕರೆದುಕೊಂಡು ಹೋಗಿ " ಎಂದು ವಿನಂತಿಸಿತು.
</details>
<details><summary>ಪದಾರ್ಥ (ಕ.ಗ.ಪ) </summary>

ವಿಟಾಳ - ಭಯಂಕರ
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/kannaDa/padya/kumAra-vyAsa-bhArata/mUla/03_araNya/18/018_baLiyalaiditu_munigaLivarupa.md">
<details><summary><h4>ಮೂಲ ...{Loading}...</h4></summary>

ಬಳಿಯಲೈದಿತು ಮುನಿಗಳಿವರುಪ  
ಟಳವನರಸಂಗರುಹಿದರು ವೆ  
ಗ್ಗಳಿಸಿ ಭೀಮಂಗೆಂದರರ್ಜುನ ಯಮಳರಿದಿರಿನಲಿ   
ಉಳಿದರೆಮಗೀ ವನ ವಿಟಾಳ  
ಪ್ರಳಯವಾದುದು ಕಾನನಾಂತರ  
ನಿಳಯದಲಿ ನಿಲಿಸೆಮ್ಮನೆಂದುದು ಸಕಲ ಮುನಿನಿಕರ     ॥18॥
</details>
</div>
<div class="js_include" includetitle="true" newlevelforh1="3" unfilled url="/kannaDa/padya/kumAra-vyAsa-bhArata/vishvAsa-prastuti/03_araNya/18/019_arasalA_kururAyanAtana.md">
<details open><summary><h3>೦೧೯ ಅರಸಲಾ ಕುರುರಾಯನಾತನ ...{Loading}...</h3></summary>

ಅರಸಲಾ ಕುರುರಾಯನಾತನ  
ಬರವು ತುರುಪಟ್ಟಿಗಳ ಗೋ ವಿ  
ಸ್ತರಣೆಗೋಸುಗವೈಸೆ ಪಾಳೆಯ ಸಾರ್ವಭೌಮನದು   
ಪರಿಸರದಲಿದ್ದುದು ವಿನೋದಕೆ  
ತರುಣಿಯರು ಬರಲೇಕೆ ನೀವ  
ಬ್ಬರಿಸುವಿರಿ ನಮ್ಮವರಲಾಯೆಂದನು ಮಹೀಪಾಲ      ॥19॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/kannaDa/padya/kumAra-vyAsa-bhArata/sarva-TIkegaLu/03_araNya/18/019_arasalA_kururAyanAtana.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

19. "ಬಂದಿರುವವನು ಕೌರವರಾಯನಲ್ಲವೆ ? ಅವನು ಗೋಶಾಲೆ ಗೋವುಗಳ ವಿಸ್ತರಣೆಗಾಗಿ ಬಂದದ್ದಲ್ಲವೆ ? ಅವನೇ ಸಾರ್ವಭೌಮನಾಗಿರುವಾಗ ಆಡಳಿತ ಅವನದ್ದಲ್ಲವೆ ? ಮನೋರಂಜನೆಗಾಗಿ ಸ್ತ್ರೀಯರು ಈ ಪರಿಸರಕ್ಕೆ  ಬಂದರೆ ನೀವೇಕೆ ಸಿಡುಕುತ್ತೀರಿ ? ಅವರು ನಮ್ಮವರೇ ತಾನೇ ?" ಎಂದು ಧರ್ಮರಾಯನು ಕೇಳಿದನು.
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/kannaDa/padya/kumAra-vyAsa-bhArata/mUla/03_araNya/18/019_arasalA_kururAyanAtana.md">
<details><summary><h4>ಮೂಲ ...{Loading}...</h4></summary>

ಅರಸಲಾ ಕುರುರಾಯನಾತನ  
ಬರವು ತುರುಪಟ್ಟಿಗಳ ಗೋ ವಿ  
ಸ್ತರಣೆಗೋಸುಗವೈಸೆ ಪಾಳೆಯ ಸಾರ್ವಭೌಮನದು   
ಪರಿಸರದಲಿದ್ದುದು ವಿನೋದಕೆ  
ತರುಣಿಯರು ಬರಲೇಕೆ ನೀವ  
ಬ್ಬರಿಸುವಿರಿ ನಮ್ಮವರಲಾಯೆಂದನು ಮಹೀಪಾಲ      ॥19॥
</details>
</div>
<div class="js_include" includetitle="true" newlevelforh1="3" unfilled url="/kannaDa/padya/kumAra-vyAsa-bhArata/vishvAsa-prastuti/03_araNya/18/020_auDugachchidananghriyali_nela.md">
<details open><summary><h3>೦೨೦ ಔಡುಗಚ್ಚಿದನಙ್ಘ್ರಿಯಲಿ ನೆಲ ...{Loading}...</h3></summary>

ಔಡುಗಚ್ಚಿದನಂಘ್ರಿಯಲಿ ನೆಲ  
ಬೀಡು ಬಿಡಲೊದೆದನು ಕರಾಂಗುಲಿ  
ಗೂಡಿ ಮುರಿದೌಕಿದನು ಖತಿಯಲಿ ನಿಜ ಗದಾಯುಧವ   
ನೋಡಿದನು ಕುರುರಾಯನಲಿ ಹೊ  
ಯ್ದಾಡಿ ಬರಬೇಕೆಂಬ ಭೀಮನ   
ಮೋಡಿಯನು ನೃಪನರಿದು ಸಂತೈಸಿದನು ಸಾಮದಲಿ      ॥20॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/kannaDa/padya/kumAra-vyAsa-bhArata/sarva-TIkegaLu/03_araNya/18/020_auDugachchidananghriyali_nela.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

20. ಭೀಮಸೇನನು ತುಟಿಕಚ್ಚಿ, ಪಾದದಲ್ಲಿ ನೆಲವನ್ನು ಒಡೆಯುವಂತೆ ಒದೆದನು. ಕೈಬೆರಳಲ್ಲಿ ಗದಾದಂಡವನ್ನು ಸಿಟ್ಟಿನಿಂದ ಮುರಿಯುವಂತೆ ಒತ್ತಿದನು. ಕೌರವನೊಂದಿಗೆ ಕಾದಾಡಬೇಕೆಂಬ ಭೀಮನ ಈ ಅಭಿಪ್ರಾಯವನ್ನು ತಿಳಿದು ಧರ್ಮರಾಯನು ಅವನನ್ನು ಸಾಮ ಮಾತುಗಳಿಂದ ಸಂತೈಸಿದನು.
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/kannaDa/padya/kumAra-vyAsa-bhArata/mUla/03_araNya/18/020_auDugachchidananghriyali_nela.md">
<details><summary><h4>ಮೂಲ ...{Loading}...</h4></summary>

ಔಡುಗಚ್ಚಿದನಂಘ್ರಿಯಲಿ ನೆಲ  
ಬೀಡು ಬಿಡಲೊದೆದನು ಕರಾಂಗುಲಿ  
ಗೂಡಿ ಮುರಿದೌಕಿದನು ಖತಿಯಲಿ ನಿಜ ಗದಾಯುಧವ   
ನೋಡಿದನು ಕುರುರಾಯನಲಿ ಹೊ  
ಯ್ದಾಡಿ ಬರಬೇಕೆಂಬ ಭೀಮನ   
ಮೋಡಿಯನು ನೃಪನರಿದು ಸಂತೈಸಿದನು ಸಾಮದಲಿ      ॥20॥
</details>
</div>
<div class="js_include" includetitle="true" newlevelforh1="3" unfilled url="/kannaDa/padya/kumAra-vyAsa-bhArata/vishvAsa-prastuti/03_araNya/18/021_karesidanu_nRpa.md">
<details open><summary><h3>೦೨೧ ಕರೆಸಿದನು ನೃಪ ...{Loading}...</h3></summary>

ಕರೆಸಿದನು ನೃಪ ವಾರಿ ಕೇಳಿಗೆ   
ವರ ವಧೂವರ್ಗವನು ಕೇಳಿದು  
ತಿರುಗಿತಂಗಜ ಥಟ್ಟು ಝಣ ಝಣ ರವದ ರಭಸದಲಿ   
ಸರಿದಿಳಿವ ನಿರಿಯೊಂದು ಕೈಯಲಿ  
ಸುರಿವರಳ ಮುಡಿಯೊಂದು ಕೈಯಲಿ   
ಭರದಿ ಗಮನಸ್ವೇದಜಲ ಮಘಮಘಿಸೆ ದೆಸೆದೆಸೆಗೆ     ॥21॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/kannaDa/padya/kumAra-vyAsa-bhArata/sarva-TIkegaLu/03_araNya/18/021_karesidanu_nRpa.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

21. ಕೌರವನು ಜಲಕೇಳಿಗಾಗಿ ನಾರಿಯರನ್ನು ಕರೆಸಿಕೊಂಡನು. ಮನ್ಮಥನ ಸೇನೆಯಂತೆ ಅವರು ಝಣಝಣತ್ಕಾರದಿಂದ ಹಿಂತಿರುಗಿ ಹೊರಟರು. ಒಂದು ಕೈಯಲ್ಲಿ ಸರಿದು ಜಾರುತ್ತಿರುವ ನಿರಿಗೆ, ಇನ್ನೊಂದು ಕೈಯಲ್ಲಿ ಹೂಚೆಲ್ಲುವ ಮುಡಿಯನ್ನು ಹಿಡಿದುಕೊಂಡು, ದಿಕ್ಕುದಿಕ್ಕಿಗೆ ಬೆವರು ಕಂಪು ಬೀರುತ್ತಿರಲು ಅವರು ಹೊರಟರು.
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/kannaDa/padya/kumAra-vyAsa-bhArata/mUla/03_araNya/18/021_karesidanu_nRpa.md">
<details><summary><h4>ಮೂಲ ...{Loading}...</h4></summary>

ಕರೆಸಿದನು ನೃಪ ವಾರಿ ಕೇಳಿಗೆ   
ವರ ವಧೂವರ್ಗವನು ಕೇಳಿದು  
ತಿರುಗಿತಂಗಜ ಥಟ್ಟು ಝಣ ಝಣ ರವದ ರಭಸದಲಿ   
ಸರಿದಿಳಿವ ನಿರಿಯೊಂದು ಕೈಯಲಿ  
ಸುರಿವರಳ ಮುಡಿಯೊಂದು ಕೈಯಲಿ   
ಭರದಿ ಗಮನಸ್ವೇದಜಲ ಮಘಮಘಿಸೆ ದೆಸೆದೆಸೆಗೆ     ॥21॥
</details>
</div>
<div class="js_include" includetitle="true" newlevelforh1="3" unfilled url="/kannaDa/padya/kumAra-vyAsa-bhArata/vishvAsa-prastuti/03_araNya/18/022_balumolegaLaLLiriyalEkA.md">
<details open><summary><h3>೦೨೨ ಬಲುಮೊಲೆಗಳಳ್ಳಿರಿಯಲೇಕಾ ...{Loading}...</h3></summary>

ಬಲುಮೊಲೆಗಳಳ್ಳಿರಿಯಲೇಕಾ  
ವಳಿಗಳನು ಕೆಲಕೊತ್ತಿ ಮೇಲುದ  
ಕಳಚಿ ನಡುಗಿಸಿ ನಡುವನಂಜಿಸಿ ಜಘನಮಂಡಲವ   
ಅಳಕ ನಿಕರವ ಕುಣಿಸಿ ಮಣಿ ಕುಂ  
ಡಲವನಲುಗಿಸಿ ಹಣೆಯ ಮುತ್ತಿನ  
ತಿಲಕವನು ತನಿಗೆದರಿ ನಡೆದುದು ಕೂಡೆ ಸತಿ ನಿವಹ      ॥22॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/kannaDa/padya/kumAra-vyAsa-bhArata/sarva-TIkegaLu/03_araNya/18/022_balumolegaLaLLiriyalEkA.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

22. ಬಲ್ಮೊಲೆಗಳನ್ನು ಒತ್ತುವ ಏಕಾವಳಿಸರವನ್ನು ಬದಿಗೊತ್ತಿ, ಮೇಲು ಸೆರಗನ್ನು ತೆಗೆದು, ಸೊಂಟವನ್ನು ಬಳುಕಿಸಿ, ಜಘನಗಳನ್ನು ಮುಚ್ಚಿ, ಮುಂಗುರುಳನ್ನು ಕುಣಿಸಿ, ಮಣಿ ಕುಂಡಲಗಳನ್ನು ಅಲುಗಾಡಿಸಿ, ಹಣೆಯಲ್ಲಿರುವ ಮುತ್ತಿನ ತಿಲಕವನ್ನು ಕೆದರಿ ನಾರಿಯರು ಒಟ್ಟಾಗಿ ಹೊರಟರು.
</details>
<details><summary>ಪದಾರ್ಥ (ಕ.ಗ.ಪ) </summary>

ಅಳ್ಳಿರಿ - ವ್ಯಾಪಿಸು
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/kannaDa/padya/kumAra-vyAsa-bhArata/mUla/03_araNya/18/022_balumolegaLaLLiriyalEkA.md">
<details><summary><h4>ಮೂಲ ...{Loading}...</h4></summary>

ಬಲುಮೊಲೆಗಳಳ್ಳಿರಿಯಲೇಕಾ  
ವಳಿಗಳನು ಕೆಲಕೊತ್ತಿ ಮೇಲುದ  
ಕಳಚಿ ನಡುಗಿಸಿ ನಡುವನಂಜಿಸಿ ಜಘನಮಂಡಲವ   
ಅಳಕ ನಿಕರವ ಕುಣಿಸಿ ಮಣಿ ಕುಂ  
ಡಲವನಲುಗಿಸಿ ಹಣೆಯ ಮುತ್ತಿನ  
ತಿಲಕವನು ತನಿಗೆದರಿ ನಡೆದುದು ಕೂಡೆ ಸತಿ ನಿವಹ      ॥22॥
</details>
</div>
<div class="js_include" includetitle="true" newlevelforh1="3" unfilled url="/kannaDa/padya/kumAra-vyAsa-bhArata/vishvAsa-prastuti/03_araNya/18/023_tArakigaLuLidambarada_vi.md">
<details open><summary><h3>೦೨೩ ತಾರಕಿಗಳುಳಿದಮ್ಬರದ ವಿ ...{Loading}...</h3></summary>

ತಾರಕಿಗಳುಳಿದಂಬರದ ವಿ  
ಸ್ತಾರವೋ ಗತ ಹಂಸಕುಲ ಕಾ  
ಸಾರವೋ ನಿರ್ಮಲ ತಪೋವನವೆನಲು ರಂಜಿಸಿತು   
ನಾರಿಯರ ದಳ ತಿರುಗಿದರೆ ತನಿ  
ಸೌರಭದ ದಳ ತೆಗೆಯದಾ ಕಾಂ  
ತಾರದೊಳಗೇನೆಂಬೆನಾ ಸೌಗಂಧ ಬಂಧುರವ      ॥23॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/kannaDa/padya/kumAra-vyAsa-bhArata/sarva-TIkegaLu/03_araNya/18/023_tArakigaLuLidambarada_vi.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

23. ನಕ್ಷತ್ರಗಳಿಲ್ಲದ ಆಕಾಶದ ವಿಸ್ತಾರವೋ,  ಹಂಸೆಗಳು ನಿರ್ಗಮಿಸಿದ ಸರೋವರವೋ ಎಂಬಂತೆ ತಪೋವನವು ನಿರ್ಮಲವಾಗಿ ಶೋಭಿಸಿತು. ನಾರಿಯರು ಹೊರಟುಹೋದ ಮೇಲೂ, ಅವರ ತನು ಗಂಧದಿಂದಾಗಿ ವನಪ್ರದೇಶವು ಪರಿಮಳಿಸುತ್ತಿತ್ತು.
</details>
<details><summary>ಪದಾರ್ಥ (ಕ.ಗ.ಪ) </summary>

ಕಾಸಾರ - ಸರೋವರ
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/kannaDa/padya/kumAra-vyAsa-bhArata/mUla/03_araNya/18/023_tArakigaLuLidambarada_vi.md">
<details><summary><h4>ಮೂಲ ...{Loading}...</h4></summary>

ತಾರಕಿಗಳುಳಿದಂಬರದ ವಿ  
ಸ್ತಾರವೋ ಗತ ಹಂಸಕುಲ ಕಾ  
ಸಾರವೋ ನಿರ್ಮಲ ತಪೋವನವೆನಲು ರಂಜಿಸಿತು   
ನಾರಿಯರ ದಳ ತಿರುಗಿದರೆ ತನಿ  
ಸೌರಭದ ದಳ ತೆಗೆಯದಾ ಕಾಂ  
ತಾರದೊಳಗೇನೆಂಬೆನಾ ಸೌಗಂಧ ಬಂಧುರವ      ॥23॥
</details>
</div>
<div class="js_include" includetitle="true" newlevelforh1="3" unfilled url="/kannaDa/padya/kumAra-vyAsa-bhArata/vishvAsa-prastuti/03_araNya/18/024_arasa_kELai.md">
<details open><summary><h3>೦೨೪ ಅರಸ ಕೇಳೈ ...{Loading}...</h3></summary>

ಅರಸ ಕೇಳೈ ವಾರಿ ಕೇಳಿಗೆ   
ಕುರುಪತಿಯ ನೇಮದಲಿ ಶತ ಸಾ  
ವಿರ ಸರೋಜಾನನೆಯರೈದಿತು ವನವನಂಗಳಲಿ   
ಪರಿಮಳದ ಪಸರಣದ ಪದ್ಮಾ  
ಕರ ಸಹಸ್ರದ ಸಾಲ ಸುಮನೋ  
ಹರ ಮಹೋದ್ಯಾನವನು ಕಂಡೈತಂದರಬಲೆಯರು      ॥24॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/kannaDa/padya/kumAra-vyAsa-bhArata/sarva-TIkegaLu/03_araNya/18/024_arasa_kELai.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

24. ಅರಸನೇ ಕೇಳು ಕೌರವನ ಆಜ್ಞೆಯಂತೆ ಲಕ್ಷ ಸಂಖ್ಯೆಯ ನಾರಿಯರು ಜಲಕೇಳಿಗಾಗಿ ವಿವಿಧ ವನಗಳಿಗೆ ಬಂದರು. ಸುಗಂಧ ಸೂಸುತ್ತಾ ಸಾಲುಸಾಲಾಗಿರುವ ಸಾವಿರ ಕಮಲ ಸರೋವರಗಳಿರುವ ಉದ್ಯಾನವನ್ನು ನೋಡುತ್ತಾ ನಾರಿಯರು ಬಂದರು.
</details>
<details><summary>ಪದಾರ್ಥ (ಕ.ಗ.ಪ) </summary>

ಪದ್ಮಾಕರ - ಕೊಳ
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/kannaDa/padya/kumAra-vyAsa-bhArata/mUla/03_araNya/18/024_arasa_kELai.md">
<details><summary><h4>ಮೂಲ ...{Loading}...</h4></summary>

ಅರಸ ಕೇಳೈ ವಾರಿ ಕೇಳಿಗೆ   
ಕುರುಪತಿಯ ನೇಮದಲಿ ಶತ ಸಾ  
ವಿರ ಸರೋಜಾನನೆಯರೈದಿತು ವನವನಂಗಳಲಿ   
ಪರಿಮಳದ ಪಸರಣದ ಪದ್ಮಾ  
ಕರ ಸಹಸ್ರದ ಸಾಲ ಸುಮನೋ  
ಹರ ಮಹೋದ್ಯಾನವನು ಕಂಡೈತಂದರಬಲೆಯರು      ॥24॥
</details>
</div>
<div class="js_include" includetitle="true" newlevelforh1="3" unfilled url="/kannaDa/padya/kumAra-vyAsa-bhArata/vishvAsa-prastuti/03_araNya/18/025_rAyakuvararu_sachiva.md">
<details open><summary><h3>೦೨೫ ರಾಯಕುವರರು ಸಚಿವ ...{Loading}...</h3></summary>

ರಾಯಕುವರರು ಸಚಿವ ಮಂತ್ರಿ ಪ  
ಸಾಯತರ ಮಕ್ಕಳು ಚಮೂಪರ  
ನಾಯಕರ ನಂದನರು ವಿಟರು ವಿನೋದಿಗಳು ಪುರದ   
ಆಯತಾಕ್ಷಿಯರೊಡನೆ ರಾವುತ  
ಪಾಯಕರ ಸುತರಾಳಿ ಮೇಳ ನ  
ವಾಯಿಗಳ ನಾಗರಿಕರೈದಿತು ಕೋಟಿ ಸಂಖ್ಯೆಯಲಿ     ॥25॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/kannaDa/padya/kumAra-vyAsa-bhArata/sarva-TIkegaLu/03_araNya/18/025_rAyakuvararu_sachiva.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

25. ರಾಜಕುಮಾರರು, ಸಚಿವ, ಮಂತ್ರಿ, ಪಸಾಯತರ ಮಕ್ಕಳು, ಸೇನಾಪತಿಗಳ ಮಕ್ಕಳು, ವಿಟರು, ವಿನೋದಿಗಳು, ಕುದುರೆಸವಾರರ ಮಕ್ಕಳು, ಸ್ತ್ರೀಯರು, ನಾಗರಿಕರು ಎಲ್ಲರೂ ಕೋಟಿ ಸಂಖ್ಯೆಯಲ್ಲಿ ವೈಭವದಿಂದ ಹೊರಟು ಬಂದರು.
</details>
<details><summary>ಪದಾರ್ಥ (ಕ.ಗ.ಪ) </summary>

ಪಸಾಯತರು - ಅಧಿಕಾರಿಗಳು
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/kannaDa/padya/kumAra-vyAsa-bhArata/mUla/03_araNya/18/025_rAyakuvararu_sachiva.md">
<details><summary><h4>ಮೂಲ ...{Loading}...</h4></summary>

ರಾಯಕುವರರು ಸಚಿವ ಮಂತ್ರಿ ಪ  
ಸಾಯತರ ಮಕ್ಕಳು ಚಮೂಪರ  
ನಾಯಕರ ನಂದನರು ವಿಟರು ವಿನೋದಿಗಳು ಪುರದ   
ಆಯತಾಕ್ಷಿಯರೊಡನೆ ರಾವುತ  
ಪಾಯಕರ ಸುತರಾಳಿ ಮೇಳ ನ  
ವಾಯಿಗಳ ನಾಗರಿಕರೈದಿತು ಕೋಟಿ ಸಂಖ್ಯೆಯಲಿ     ॥25॥
</details>
</div>
<div class="js_include" includetitle="true" newlevelforh1="3" unfilled url="/kannaDa/padya/kumAra-vyAsa-bhArata/vishvAsa-prastuti/03_araNya/18/026_tavaga_taLi.md">
<details open><summary><h3>೦೨೬ ತವಗ ತಳಿ ...{Loading}...</h3></summary>

ತವಗ ತಳಿ ಮುಳುವೇಲಿ ಬಾಗಿಲ  
ಜವಳಿಗದ ಬೀಯಗದಲಿದ್ದುದು  
ದಿವಿಜವನವುದ್ದಂಡತರ ಪರಿಮಳದ ಪೂರದಲಿ   
ಯುವತಿಯರ ದಳ ನೂಕಿತುದಕೋ  
ತ್ಸವ ವೃಥಾಕೇಳಿಯಲಿ ಕನಕೋ  
ದ್ಭವ ಕವಾಟವನೊದೆದು ಕರೆದರು ಕಾಹಿನವರುಗಳ       ॥26॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/kannaDa/padya/kumAra-vyAsa-bhArata/sarva-TIkegaLu/03_araNya/18/026_tavaga_taLi.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

26. ಜಗಲಿ, ಮರದ ಬೇಲಿ, ಮುಳ್ಳು ಬೇಲಿ, ಪ್ರವೇಶ ಸ್ಥಳದಲ್ಲಿದ್ದ ಬೀಗ ಹಾಕಿದ್ದ ಬಾಗಿಲುಗಳು, ಇವುಗಳಿಂದ ಕೂಡಿರುವ ಸುರಸರೋವರವೊಂದು ಪರಿಮಳಯುಕ್ತವಾಗಿತ್ತು. ಅದರ ಬಂಗಾರದ ಬಾಗಿಲನ್ನು ಜಲಕೇಳಿಗಾಗಿ ಹೊರಟ ತರುಣಿಯರ ಗುಂಪು ಕಾಲಿಂದ ಒದೆದು, ಕಾವಲು ಭಟರನ್ನು ಕರೆಯಿತು.
</details>
<details><summary>ಪದಾರ್ಥ (ಕ.ಗ.ಪ) </summary>

ತವಗ-ಜಗಲಿ ತಳಿ-ಮರದ ಬೇಲಿ
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/kannaDa/padya/kumAra-vyAsa-bhArata/mUla/03_araNya/18/026_tavaga_taLi.md">
<details><summary><h4>ಮೂಲ ...{Loading}...</h4></summary>

ತವಗ ತಳಿ ಮುಳುವೇಲಿ ಬಾಗಿಲ  
ಜವಳಿಗದ ಬೀಯಗದಲಿದ್ದುದು  
ದಿವಿಜವನವುದ್ದಂಡತರ ಪರಿಮಳದ ಪೂರದಲಿ   
ಯುವತಿಯರ ದಳ ನೂಕಿತುದಕೋ  
ತ್ಸವ ವೃಥಾಕೇಳಿಯಲಿ ಕನಕೋ  
ದ್ಭವ ಕವಾಟವನೊದೆದು ಕರೆದರು ಕಾಹಿನವರುಗಳ       ॥26॥
</details>
</div>
<div class="js_include" includetitle="true" newlevelforh1="3" unfilled url="/kannaDa/padya/kumAra-vyAsa-bhArata/vishvAsa-prastuti/03_araNya/18/027_Arivaru_karevavarenuta.md">
<details open><summary><h3>೦೨೭ ಆರಿವರು ಕರೆವವರೆನುತ ...{Loading}...</h3></summary>

ಆರಿವರು ಕರೆವವರೆನುತ ಸುರ  
ವೀರರೌಕಿತು ಬಾಗಿಲಲಿ ನೀ  
ವಾರೆನಲು ತೆಗೆ ಕದವನರಿಯಾ ರಾಯನರಮನೆಯ   
ವಾರನಾರಿಯರವನಿಪತಿಯ ಕು  
ಮಾರರಿದೆ ಬೇಹವರು ಸರಸಿಯ  
ವಾರಿಕೇಳಿಗೆ ಬಂದೆವೆಂದರು ಗಜರಿ ಗರ್ಜಿಸುತ      ॥27॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/kannaDa/padya/kumAra-vyAsa-bhArata/sarva-TIkegaLu/03_araNya/18/027_Arivaru_karevavarenuta.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

27. ಬಾಗಿಲಿನಲ್ಲಿ ಕರೆಯುವರು ಯಾರೆಂದು ದೇವತೆಗಳು ಬಂದಾಗ, 'ನೀವು ಯಾರು?' ಎಂದರು. "ಕದ ತೆಗೆಯಿರಿ. ನಾವು ಕೌರವರಾಯನ ಅರಮನೆಯ ಸ್ತ್ರೀಯರೆಂದು ತಿಳಿಯದೇ? ಅರಸುಕುಮಾರರೊಂದಿಗೆ ಜಲಕೇಳಿಗೆ ಬಂದಿದ್ದೇವೆ" ಎಂದು ರೋಷದಿಂದ ನುಡಿದರು.
</details>
<details><summary>ಪದಾರ್ಥ (ಕ.ಗ.ಪ) </summary>

ಬೇಹವರು - ಬೇಕಾದವರು
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/kannaDa/padya/kumAra-vyAsa-bhArata/mUla/03_araNya/18/027_Arivaru_karevavarenuta.md">
<details><summary><h4>ಮೂಲ ...{Loading}...</h4></summary>

ಆರಿವರು ಕರೆವವರೆನುತ ಸುರ  
ವೀರರೌಕಿತು ಬಾಗಿಲಲಿ ನೀ  
ವಾರೆನಲು ತೆಗೆ ಕದವನರಿಯಾ ರಾಯನರಮನೆಯ   
ವಾರನಾರಿಯರವನಿಪತಿಯ ಕು  
ಮಾರರಿದೆ ಬೇಹವರು ಸರಸಿಯ  
ವಾರಿಕೇಳಿಗೆ ಬಂದೆವೆಂದರು ಗಜರಿ ಗರ್ಜಿಸುತ      ॥27॥
</details>
</div>
<div class="js_include" includetitle="true" newlevelforh1="3" unfilled url="/kannaDa/padya/kumAra-vyAsa-bhArata/vishvAsa-prastuti/03_araNya/18/028_hogabahude_gandharva.md">
<details open><summary><h3>೦೨೮ ಹೊಗಬಹುದೆ ಗನ್ಧರ್ವ ...{Loading}...</h3></summary>

ಹೊಗಬಹುದೆ ಗಂಧರ್ವ ರಾಯನ  
ಮಗನ ವನವಿದು ನೋಡಿದೊಡೆ ದೃಗು   
ಯುಗಳದೆವೆ ಸೀವುದು ಕಣಾ ಫಡ ಹೋಗಿ ಹೋಗಿಯೆನೆ  
ತೆಗೆ ವಿಕಾರವೆ ನಮ್ಮೊಡನೆ ತೆಗೆ  
ತೆಗೆ ಕದವ ಗಂಧರ್ವನಾರಿಗೆ  
ಮಗನದಾವವನೆನುತ ಹೊಕ್ಕರು ತಳಿಯ ಮುರಿದೊದೆದು      ॥28॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/kannaDa/padya/kumAra-vyAsa-bhArata/sarva-TIkegaLu/03_araNya/18/028_hogabahude_gandharva.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

28. 'ಗಂಧರ್ವ ರಾಜಕುಮಾರನ ಸರೋವರವಿದು. ಇದನ್ನು ಪ್ರವೇಶಿಸುವಂತಿಲ್ಲ. ನೋಡಿದ ಕೂಡಲೇ ಕಣ್ಣೆವೆಯೇ ಸೀದು ಹೋದೀತು. ಹೋಗಿ, ನಡೆಯಿರಿ' ಎಂದು ಅವರು ಹೇಳಲು, 'ಬಿಡು, ನಮ್ಮೊಂದಿಗೆ ವಾಗ್ವಾದವೆ ? ಬಾಗಿಲು ತೆಗೆ, ಗಂಧರ್ವ ಸ್ತ್ರೀಗೆ ಹುಟ್ಟಿದ ಮಗನಾವನು ?' ಎಂದು ಯುವತಿಯರು ಬೇಲಿಯನ್ನು ಒದೆದು ಮುರಿದು ಒಳಹೊಕ್ಕರು.
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/kannaDa/padya/kumAra-vyAsa-bhArata/mUla/03_araNya/18/028_hogabahude_gandharva.md">
<details><summary><h4>ಮೂಲ ...{Loading}...</h4></summary>

ಹೊಗಬಹುದೆ ಗಂಧರ್ವ ರಾಯನ  
ಮಗನ ವನವಿದು ನೋಡಿದೊಡೆ ದೃಗು   
ಯುಗಳದೆವೆ ಸೀವುದು ಕಣಾ ಫಡ ಹೋಗಿ ಹೋಗಿಯೆನೆ  
ತೆಗೆ ವಿಕಾರವೆ ನಮ್ಮೊಡನೆ ತೆಗೆ  
ತೆಗೆ ಕದವ ಗಂಧರ್ವನಾರಿಗೆ  
ಮಗನದಾವವನೆನುತ ಹೊಕ್ಕರು ತಳಿಯ ಮುರಿದೊದೆದು      ॥28॥
</details>
</div>
<div class="js_include" includetitle="true" newlevelforh1="3" unfilled url="/kannaDa/padya/kumAra-vyAsa-bhArata/vishvAsa-prastuti/03_araNya/18/029_oralidavu_kahaLegaLu.md">
<details open><summary><h3>೦೨೯ ಒರಲಿದವು ಕಹಳೆಗಳು ...{Loading}...</h3></summary>

ಒರಲಿದವು ಕಹಳೆಗಳು ಕಾಹಿನ  
ಸುರಭಟರು ನೆರೆದಸಿ ಮುಸುಂಡಿಯ  
ಪರಶು ಮುದ್ಗರ ಚಾಪ ಮಾರ್ಗಣ ಸಬಳ ಸೂನಗೆಯ   
ಹರಿಗೆ ಖಡ್ಗದಲರಿಭಟರ ಚ  
ಪ್ಪರಿಸಿದರು ಗಂಧರ್ವ ಭಟರಿಗೆ  
ಕುರುಪತಿಯ ಸುಭಟರಿಗೆ ತೊಡಕಿತು ತೋಟಿ ತೋಪಿನಲಿ     ॥29॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/kannaDa/padya/kumAra-vyAsa-bhArata/sarva-TIkegaLu/03_araNya/18/029_oralidavu_kahaLegaLu.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

29. ಕಹಳೆಗಳು ಮೊಳಗಿದವು. ವನದಲ್ಲಿ ಕಾವಲುಗಾರರು ಗುಂಪುಗೂಡಿ  ಖಡ್ಗ, ಮುಸುಂಡಿ, ಪರಶು, ಮುದ್ಗರ, ಬಿಲ್ಲು, ಬಾಣ, ಸಬಳ, ಸೂನಗೆ, ಹರಿಗೆ, ಖಡ್ಗ  ಮುಂತಾದ ಆಯುಧಗಳನ್ನು ಹಿಡಿದು ಮುನ್ನುಗ್ಗಿ ಶತ್ರು ಸೈನಿಕರನ್ನು ಛೇಡಿಸಿದರು.  ಕೌರವನ ಭಟರಿಗೂ ಗಂಧರ್ವಭಟರಿಗೂ ಕಾದಾಟ ಆರಂಭವಾಯ್ತು.
</details>
<details><summary>ಪದಾರ್ಥ (ಕ.ಗ.ಪ) </summary>

ಸೂನಗೆ -ಶೂಲ  
ಹರಿಗೆ - ಗುರಾಣಿ
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/kannaDa/padya/kumAra-vyAsa-bhArata/mUla/03_araNya/18/029_oralidavu_kahaLegaLu.md">
<details><summary><h4>ಮೂಲ ...{Loading}...</h4></summary>

ಒರಲಿದವು ಕಹಳೆಗಳು ಕಾಹಿನ  
ಸುರಭಟರು ನೆರೆದಸಿ ಮುಸುಂಡಿಯ  
ಪರಶು ಮುದ್ಗರ ಚಾಪ ಮಾರ್ಗಣ ಸಬಳ ಸೂನಗೆಯ   
ಹರಿಗೆ ಖಡ್ಗದಲರಿಭಟರ ಚ  
ಪ್ಪರಿಸಿದರು ಗಂಧರ್ವ ಭಟರಿಗೆ  
ಕುರುಪತಿಯ ಸುಭಟರಿಗೆ ತೊಡಕಿತು ತೋಟಿ ತೋಪಿನಲಿ     ॥29॥
</details>
</div>
<div class="js_include" includetitle="true" newlevelforh1="3" unfilled url="/kannaDa/padya/kumAra-vyAsa-bhArata/vishvAsa-prastuti/03_araNya/18/030_chellidaru_chapaLeyaru.md">
<details open><summary><h3>೦೩೦ ಚೆಲ್ಲಿದರು ಚಪಳೆಯರು ...{Loading}...</h3></summary>

ಚೆಲ್ಲಿದರು ಚಪಳೆಯರು ಮುನಿಜನ  
ವೆಲ್ಲ ಪಾಂಡವರಾಶ್ರಮದ ಮೊದ  
ಲಲ್ಲಿ ಮೊನೆಗಣೆ ಮೊರೆದು ಮುರಿದವು ಮೊನೆಯ ಮುಂಬಿಗರ  
ಚೆಲ್ಲೆಗಂಗಳ ಯುವತಿಯರ ನಾ  
ನಲ್ಲಿ ಕಾಣೆನು ಕಾಮುಕರು ನಿಂ  
ದಲ್ಲಿ ನಿಲ್ಲದೆ ಹರಿದರವನೀಪತಿಯ ಪಾಳಯಕೆ      ॥30॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/kannaDa/padya/kumAra-vyAsa-bhArata/sarva-TIkegaLu/03_araNya/18/030_chellidaru_chapaLeyaru.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

30. ಸ್ತ್ರೀಯರು ಚಲ್ಲಾಪಿಲ್ಲಿಯಾದರು. ಮುನಿಜನರು ಪಾಂಡವರ ಆಶ್ರಮಕ್ಕೆ ಓಡಿಹೋದರು. ಕಾವಲುಗಾರರು ಆಯುಧ ಪ್ರಯೋಗದಿಂದ ಮುಂಚೂಣಿಯ ಸೈನಿಕರನ್ನು ಎದುರಿಸಿದರು. ತರುಣೀ ಮಣಿಯರು ಓಡಿಹೋದರು. ಕಾಮುಕರು ಅಲ್ಲಿ ನಿಲ್ಲಲಾರದೆ ಅರಸನ ಪಾಳಯಕ್ಕೆ ಪಲಾಯನ ಮಾಡಿದರು.
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/kannaDa/padya/kumAra-vyAsa-bhArata/mUla/03_araNya/18/030_chellidaru_chapaLeyaru.md">
<details><summary><h4>ಮೂಲ ...{Loading}...</h4></summary>

ಚೆಲ್ಲಿದರು ಚಪಳೆಯರು ಮುನಿಜನ  
ವೆಲ್ಲ ಪಾಂಡವರಾಶ್ರಮದ ಮೊದ  
ಲಲ್ಲಿ ಮೊನೆಗಣೆ ಮೊರೆದು ಮುರಿದವು ಮೊನೆಯ ಮುಂಬಿಗರ  
ಚೆಲ್ಲೆಗಂಗಳ ಯುವತಿಯರ ನಾ  
ನಲ್ಲಿ ಕಾಣೆನು ಕಾಮುಕರು ನಿಂ  
ದಲ್ಲಿ ನಿಲ್ಲದೆ ಹರಿದರವನೀಪತಿಯ ಪಾಳಯಕೆ      ॥30॥
</details>
</div>
<div class="js_include" includetitle="true" newlevelforh1="3" unfilled url="/kannaDa/padya/kumAra-vyAsa-bhArata/vishvAsa-prastuti/03_araNya/18/031_bariya_makkaLa.md">
<details open><summary><h3>೦೩೧ ಬರಿಯ ಮಕ್ಕಳ ...{Loading}...</h3></summary>

ಬರಿಯ ಮಕ್ಕಳ ತಂಡವೇ ಹೊ  
ಕ್ಕಿರಿದುದವದಿರನುರುಬಿ ದಿವಿಜರು  
ಜರೆದು ನೂಕಿತು ತೋಪಿನೊಳ ಬಿದ್ದವರ ಹೊರವಡಿಸಿ   
ಮುರಿದ ತಳಿಗಳ ಬಲಿದು ಬಾಗಿಲ  
ಹೊರಗೆ ನಿಂದರು ವಾರಿ ಕೇಳಿಯ  
ಮರೆದು ಶೋಣಿತ ವಾರಿ ಕೇಳಿಗೆ ಬನ್ನಿ ನೀವೆನುತ      ॥31॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/kannaDa/padya/kumAra-vyAsa-bhArata/sarva-TIkegaLu/03_araNya/18/031_bariya_makkaLa.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

31. ಮಕ್ಕಳ ಗುಂಪು ಒಳಗೆ ಪ್ರವೇಶಿಸಿದಾಗ ಗಂಧರ್ವರು ಅವರನ್ನು ಬೈದು ದೂಡಿ, ಒಳಗೆ ಬಂದಿದ್ದವರನ್ನು ಹೊರಗೆ ಹಾಕಿದರು.  ಮುರಿದ ಬೇಲಿಯನ್ನು ಬಲಪಡಿಸಿ, ಬಾಗಿಲಿನ ಹೊರಗಡೆ ನಿಂತು 'ನೀವು ಜಲಕೇಳಿ ಮರೆತು ನೆತ್ತರ ಕೇಳಿಗೆ ಬನ್ನಿ' ಎಂದು ಕರೆದರು.
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/kannaDa/padya/kumAra-vyAsa-bhArata/mUla/03_araNya/18/031_bariya_makkaLa.md">
<details><summary><h4>ಮೂಲ ...{Loading}...</h4></summary>

ಬರಿಯ ಮಕ್ಕಳ ತಂಡವೇ ಹೊ  
ಕ್ಕಿರಿದುದವದಿರನುರುಬಿ ದಿವಿಜರು  
ಜರೆದು ನೂಕಿತು ತೋಪಿನೊಳ ಬಿದ್ದವರ ಹೊರವಡಿಸಿ   
ಮುರಿದ ತಳಿಗಳ ಬಲಿದು ಬಾಗಿಲ  
ಹೊರಗೆ ನಿಂದರು ವಾರಿ ಕೇಳಿಯ  
ಮರೆದು ಶೋಣಿತ ವಾರಿ ಕೇಳಿಗೆ ಬನ್ನಿ ನೀವೆನುತ      ॥31॥
</details>
</div>
<div class="js_include" includetitle="true" newlevelforh1="3" unfilled url="/kannaDa/padya/kumAra-vyAsa-bhArata/vishvAsa-prastuti/03_araNya/18/032_nRpasutara_paDibalake.md">
<details open><summary><h3>೦೩೨ ನೃಪಸುತರ ಪಡಿಬಲಕೆ ...{Loading}...</h3></summary>

ನೃಪಸುತರ ಪಡಿಬಲಕೆ ಬಂದಿತು  
ವಿಪುಳ ಬಲ ಹಲ್ಲಣಿಸಿ ಹೊಯ್ ಹೊಯ್  
ಅಪಸದರ ಗಂಧರ್ವ ಸುಭಟರನೆನುತ ಸೂಟಿಯಲಿ   
ಕುಪಿತರರೆಯಟ್ಟಿದರು ತೋಪಿನ   
ಕಪಿಗಳಾವೆಡೆ ಕಾಣಬಹುದೆನು  
ತುಪಚರಿತರೊಳ ಸರಿಯೆ ಹೊಗಿಸಿದರವರನಾ ವನವ      ॥32॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/kannaDa/padya/kumAra-vyAsa-bhArata/sarva-TIkegaLu/03_araNya/18/032_nRpasutara_paDibalake.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

32. ಅರಸು ಮಕ್ಕಳ ಬೆಂಬಲಕ್ಕೆ ಇನ್ನೂ ಹೆಚ್ಚಿನ ಸೇನಾಬಲವು ಬಂದು, ಖೂಳರಾದ ಗಂಧರ್ವರನ್ನು ಹೊಡೆಯಿರಿ ಎನ್ನುತ್ತಾ  ಕೋಪಗೊಂಡಿದ್ದ ಅವರು ಬೆನ್ನಟ್ಟಲು, ತೋಟದ ಕಪಿಗಳು ಎಲ್ಲಿ ಕಾಣಿಸುತ್ತಾರೆ ಎಂದು ಸಮೀಪಸ್ಥರಾದ ಗಂಧರ್ವರು ಒಳಗೆ ಸೇರಲು, ಇವರೂ ವನವನ್ನು ಹೊಕ್ಕರು.
</details>
<details><summary>ಪದಾರ್ಥ (ಕ.ಗ.ಪ) </summary>

ಅಪಸದ- ದುಷ್ಟ
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/kannaDa/padya/kumAra-vyAsa-bhArata/mUla/03_araNya/18/032_nRpasutara_paDibalake.md">
<details><summary><h4>ಮೂಲ ...{Loading}...</h4></summary>

ನೃಪಸುತರ ಪಡಿಬಲಕೆ ಬಂದಿತು  
ವಿಪುಳ ಬಲ ಹಲ್ಲಣಿಸಿ ಹೊಯ್ ಹೊಯ್  
ಅಪಸದರ ಗಂಧರ್ವ ಸುಭಟರನೆನುತ ಸೂಟಿಯಲಿ   
ಕುಪಿತರರೆಯಟ್ಟಿದರು ತೋಪಿನ   
ಕಪಿಗಳಾವೆಡೆ ಕಾಣಬಹುದೆನು  
ತುಪಚರಿತರೊಳ ಸರಿಯೆ ಹೊಗಿಸಿದರವರನಾ ವನವ      ॥32॥
</details>
</div>
<div class="js_include" includetitle="true" newlevelforh1="3" unfilled url="/kannaDa/padya/kumAra-vyAsa-bhArata/vishvAsa-prastuti/03_araNya/18/033_banda_bala.md">
<details open><summary><h3>೦೩೩ ಬನ್ದ ಬಲ ...{Loading}...</h3></summary>

ಬಂದ ಬಲ ಹೇರಾಳ ತೆಗೆ ತೆಗೆ  
ಯೆಂದು ತೋಪಿನ ಕಡೆಗೆ ಹಾಯಿದು  
ನಿಂದು ನೆರಹಿದರಕಟ ಗಂಧರ್ವರು ಭಟವ್ರಜವ   
ಬಂದುದದು ನಡುವನಕೆ ಕೌರವ   
ವೃಂದವನು ಕರೆದರು ವಿನೋದಕೆ  
ಬಂದಿರೈ ನಾರಾಚ ಸಲಿಲಕ್ರೀಡೆಯಿದೆಯೆನುತ       ॥33॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/kannaDa/padya/kumAra-vyAsa-bhArata/sarva-TIkegaLu/03_araNya/18/033_banda_bala.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

33. ಹೇರಳವಾದ ಸೇನೆ ಬಂದಿದೆ ಎಂದು ತಿಳಿದು ಗಂಧರ್ವ ಭಟರೂ ಹೆಚ್ಚು ಸಂಖ್ಯೆಯಲ್ಲಿ ತೋಟದಲ್ಲಿ ನೆರೆದರು. ನಡುವನಕ್ಕೆ ಅವರು ಬಂದಾಗ 'ವಿನೋದಕ್ಕಾಗಿ ಬಂದಿರಾ ? ಬಾಣಗಳ ಜಲಕ್ರೀಡೆ ನಿಮಗಿದೆ' ಎಂದು ಕೌರವನ ಕಡೆಯರನ್ನು ಕರೆದರು.
</details>
<details><summary>ಪದಾರ್ಥ (ಕ.ಗ.ಪ) </summary>

ನಾರಾಚ - ಬಾಣ
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/kannaDa/padya/kumAra-vyAsa-bhArata/mUla/03_araNya/18/033_banda_bala.md">
<details><summary><h4>ಮೂಲ ...{Loading}...</h4></summary>

ಬಂದ ಬಲ ಹೇರಾಳ ತೆಗೆ ತೆಗೆ  
ಯೆಂದು ತೋಪಿನ ಕಡೆಗೆ ಹಾಯಿದು  
ನಿಂದು ನೆರಹಿದರಕಟ ಗಂಧರ್ವರು ಭಟವ್ರಜವ   
ಬಂದುದದು ನಡುವನಕೆ ಕೌರವ   
ವೃಂದವನು ಕರೆದರು ವಿನೋದಕೆ  
ಬಂದಿರೈ ನಾರಾಚ ಸಲಿಲಕ್ರೀಡೆಯಿದೆಯೆನುತ       ॥33॥
</details>
</div>
<div class="js_include" includetitle="true" newlevelforh1="3" unfilled url="/kannaDa/padya/kumAra-vyAsa-bhArata/vishvAsa-prastuti/03_araNya/18/034_muriyesuta_gandharvabala.md">
<details open><summary><h3>೦೩೪ ಮುರಿಯೆಸುತ ಗನ್ಧರ್ವಬಲ ...{Loading}...</h3></summary>

ಮುರಿಯೆಸುತ ಗಂಧರ್ವಬಲ ಮು  
ಕ್ಕುರಿಕಿ ಕೌರವ ಬಲವ ತತ್ತರಿ  
ದರಿದು ತರಹರವಿಲ್ಲೆನಿಸಿ ಹೊಗಿಸಿದರು ಪಾಳಯವ   
ಹೊರಗುಡಿಯ ಹೊರಪಾಳಯದ ಭಟ  
ರರುಹಿದರು ಕುರುಪತಿಗೆ ಖತಿಯಲಿ   
ಜರೆದು ಜೋಡಿಸಿ ಬಿಟ್ಟನಕ್ಷೋಹಿಣಿಯ ನಾಯಕರ      ॥34॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/kannaDa/padya/kumAra-vyAsa-bhArata/sarva-TIkegaLu/03_araNya/18/034_muriyesuta_gandharvabala.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

34. ಗಂಧರ್ವಭಟರು ಮುಂದೊತ್ತಿ ಕೌರವ ಬಲವನ್ನು ಸೋಲಿಸಿ, ಅವರ ಪಾಳಯಕ್ಕೆ ಕಳುಹಿಸಿದರು. ಈ ಸುದ್ದಿಯನ್ನು ಹೊರವಲಯದಲ್ಲಿರುವ ಭಟರು ಕೌರವನಿಗೆ ತಿಳಿಸಿದರು. ಆಗ ಸಿಟ್ಟಿನಿಂದ ಕೌರವನು ಅಕ್ಷೋಹಿಣಿ ಸಂಖ್ಯೆಯ ವೀರರನ್ನು ಕಳುಹಿಸಿಕೊಟ್ಟನು.
</details>
<details><summary>ಪದಾರ್ಥ (ಕ.ಗ.ಪ) </summary>

ಮುಕ್ಕುರಿಕಿ - ಆವರಿಸಿ  
ತತ್ತರಿದರಿ - ಕತ್ತರಿಸು
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/kannaDa/padya/kumAra-vyAsa-bhArata/mUla/03_araNya/18/034_muriyesuta_gandharvabala.md">
<details><summary><h4>ಮೂಲ ...{Loading}...</h4></summary>

ಮುರಿಯೆಸುತ ಗಂಧರ್ವಬಲ ಮು  
ಕ್ಕುರಿಕಿ ಕೌರವ ಬಲವ ತತ್ತರಿ  
ದರಿದು ತರಹರವಿಲ್ಲೆನಿಸಿ ಹೊಗಿಸಿದರು ಪಾಳಯವ   
ಹೊರಗುಡಿಯ ಹೊರಪಾಳಯದ ಭಟ  
ರರುಹಿದರು ಕುರುಪತಿಗೆ ಖತಿಯಲಿ   
ಜರೆದು ಜೋಡಿಸಿ ಬಿಟ್ಟನಕ್ಷೋಹಿಣಿಯ ನಾಯಕರ      ॥34॥
</details>
</div>
<div class="js_include" includetitle="true" newlevelforh1="3" unfilled url="/kannaDa/padya/kumAra-vyAsa-bhArata/vishvAsa-prastuti/03_araNya/18/035_hallaNisitI_chAturangava.md">
<details open><summary><h3>೦೩೫ ಹಲ್ಲಣಿಸಿತೀ ಚಾತುರಙ್ಗವ ...{Loading}...</h3></summary>

ಹಲ್ಲಣಿಸಿತೀ ಚಾತುರಂಗವ   
ದೆಲ್ಲ ಕವಿದುದು ಹೊಕ್ಕು ದಿವಿಜರ   
ಚೆಲ್ಲ ಬಡಿದರು ಚಾಚಿದರು ತೋಪಿನ ಕವಾಟದಲಿ   
ನಿಲ್ಲದೌಕಿದರಂತಕನ ಪುರ  
ದೆಲ್ಲೆಯಲಿ ಹೆಕ್ಕಳದ ಖಡುಗದ  
ಘಲ್ಲಣೆಯ ಖಣಿಖಣಿಲ ಗಾಢಿಕೆ ಕಂಟಿಸಿತು ನಭವ      ॥35॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/kannaDa/padya/kumAra-vyAsa-bhArata/sarva-TIkegaLu/03_araNya/18/035_hallaNisitI_chAturangava.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

35. ಸಿದ್ಧವಾಗಿ ಬಂದ ಚತುರಂಗ ಬಲ ಗಂಧರ್ವ ವೀರರನ್ನು ತೋಟದೊಳಗೆ ಸದೆಬಡಿದು, ಯಮನಾಲಯಕ್ಕೆ ನೂಕಿತು. ಅತಿಶಯವಾದ ಖಡ್ಗಗಳ ಪರಸ್ಪರ ಖಣಿ ಖಣಿಲೆಂಬ ಶಬ್ದ ಆಕಾಶವನ್ನು ಮುತ್ತಿತು.
</details>
<details><summary>ಪದಾರ್ಥ (ಕ.ಗ.ಪ) </summary>

ಹೆಕ್ಕಳ - ಅತಿಶಯ
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/kannaDa/padya/kumAra-vyAsa-bhArata/mUla/03_araNya/18/035_hallaNisitI_chAturangava.md">
<details><summary><h4>ಮೂಲ ...{Loading}...</h4></summary>

ಹಲ್ಲಣಿಸಿತೀ ಚಾತುರಂಗವ   
ದೆಲ್ಲ ಕವಿದುದು ಹೊಕ್ಕು ದಿವಿಜರ   
ಚೆಲ್ಲ ಬಡಿದರು ಚಾಚಿದರು ತೋಪಿನ ಕವಾಟದಲಿ   
ನಿಲ್ಲದೌಕಿದರಂತಕನ ಪುರ  
ದೆಲ್ಲೆಯಲಿ ಹೆಕ್ಕಳದ ಖಡುಗದ  
ಘಲ್ಲಣೆಯ ಖಣಿಖಣಿಲ ಗಾಢಿಕೆ ಕಂಟಿಸಿತು ನಭವ      ॥35॥
</details>
</div>
<div class="js_include" includetitle="true" newlevelforh1="3" unfilled url="/kannaDa/padya/kumAra-vyAsa-bhArata/vishvAsa-prastuti/03_araNya/18/036_balada_pada.md">
<details open><summary><h3>೦೩೬ ಬಲದ ಪದ ...{Loading}...</h3></summary>

ಬಲದ ಪದ ಘಟ್ಟಣೆಗೆ ಹೆಮ್ಮರ   
ನುಲಿದು ಬಿದ್ದುವು ಸಾಲ ಪೂಗಾ  
ವಳಿ ಕಪಿತ್ಥ ಲವಂಗ ತುಂಬುರ ನಿಂಬ ದಾಳಿಂಬ   
ಫಲ ಪಲಾಶರ ಸಾಲ ಶಮಿ ಗು  
ಗ್ಗುಳ ಮಧೂಕಾಶೋಕ ಬಿಲ್ವಾ  
ಮಲಕ ಜಂಬೀರಾದಿಗಳು ನುಗ್ಗಾಯ್ತು ನಿಮಿಷದಲಿ      ॥36॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/kannaDa/padya/kumAra-vyAsa-bhArata/sarva-TIkegaLu/03_araNya/18/036_balada_pada.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

36. ಸೇನೆಯ ಕಾಲುನಡೆಗೆ ಸಾಲು ಸಾಲಾದ ಅಡಿಕೆ ಮರಗಳು,  ಕಪಿತ್ಥ, ಲವಂಗ, ತುಂಬುರ, ನಿಂಬೆ, ದಾಳಿಂಬೆ, ಪಲಾಶರ, ಸಾಲ , ಶಮಿ, ಗುಗ್ಗುಳ, ಮಧುಕ, ಅಶೋಕ, ಬಿಲ್ವ, ನೆಲ್ಲಿ, ನೇರಳೆ ಮುಂತಾದ ಹೆಮ್ಮರಗಳು ನಿಮಿಷದಲ್ಲಿ ನೆಲಕ್ಕೆ ಉರುಳಿದವು.
</details>
<details><summary>ಪದಾರ್ಥ (ಕ.ಗ.ಪ) </summary>

ತುಂಬುರ - ಕಾಡು ಮಾವಿನ ಮರ  
ಪಲಾಶ- ಮುತ್ತುಗ  
ಪೂಗ- ಅಡಿಕೆ  
ಕಪಿತ್ಥ - ಬೇಲ  
ಮಧುಕ - ಹಿಪ್ಪೆ  
ಆಮಲಕ - ನೆಲ್ಲಿ  
ಜಂಬೀರ - ನಿಂಬೆ  
ಸಾಲ -ಸರ್ಜ ವೃಕ್ಷ
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/kannaDa/padya/kumAra-vyAsa-bhArata/mUla/03_araNya/18/036_balada_pada.md">
<details><summary><h4>ಮೂಲ ...{Loading}...</h4></summary>

ಬಲದ ಪದ ಘಟ್ಟಣೆಗೆ ಹೆಮ್ಮರ   
ನುಲಿದು ಬಿದ್ದುವು ಸಾಲ ಪೂಗಾ  
ವಳಿ ಕಪಿತ್ಥ ಲವಂಗ ತುಂಬುರ ನಿಂಬ ದಾಳಿಂಬ   
ಫಲ ಪಲಾಶರ ಸಾಲ ಶಮಿ ಗು  
ಗ್ಗುಳ ಮಧೂಕಾಶೋಕ ಬಿಲ್ವಾ  
ಮಲಕ ಜಂಬೀರಾದಿಗಳು ನುಗ್ಗಾಯ್ತು ನಿಮಿಷದಲಿ      ॥36॥
</details>
</div>
<div class="js_include" includetitle="true" newlevelforh1="3" unfilled url="/kannaDa/padya/kumAra-vyAsa-bhArata/vishvAsa-prastuti/03_araNya/18/037_kadaDidavu_sarasigaLu.md">
<details open><summary><h3>೦೩೭ ಕದಡಿದವು ಸರಸಿಗಳು ...{Loading}...</h3></summary>

ಕದಡಿದವು ಸರಸಿಗಳು ಕೆಡೆದವು   
ಕದಳಿಗಳು ಗೊನೆಸಹಿತ ಮುಂಡಿಗೆ  
ಮುದುಡಿ ನೆಲಕೊರಗಿದವು ಮಿರುಗುವ ನಾಗವಲ್ಲಿಗಳು   
ತುದಿಗೊನೆಯ ಚೆಂದೆಂಗು ಖರ್ಜೂ  
ರದಲಿ ಕಾಣೆನು ಹುರುಳ ನಾರಂ  
ಗದ ವಿರಾಮವನೇನನೆಂಬೆನು ನಿಮಿಷ ಮಾತ್ರದಲಿ      ॥37॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/kannaDa/padya/kumAra-vyAsa-bhArata/sarva-TIkegaLu/03_araNya/18/037_kadaDidavu_sarasigaLu.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

37. ಈ ಯುದ್ಧದಿಂದ ಸರೋವರಗಳು ಕಲಕಿ ಹೋದವು. ನಿಮಿಷ ಮಾತ್ರದಲ್ಲಿ ಬಾಳೆಗಿಡಗಳು ಗೊನೆಸಹಿತ ಉರುಳಿದವು. ಮರಗಳು ಮರಿದು ಬಿದ್ದುರಿಂದ ಅದರ ಮೇಲೆ ಹಬ್ಬಿದ್ದ ವೀಳೆಯದೆಲೆಯ ಬಳ್ಳಿಗಳು ನೆಲಕ್ಕೆ ಬಿದ್ದವು. ಕೆಂಪಾದ ಎಳನೀರಿನಗೊನೆ, ಖರ್ಜೂರಗಳು ಸತ್ವವನ್ನು ಕಳೆದುಕೊಂಡವು. ಕಿತ್ತಳೆಗಳು ನಾಶವಾದುದನ್ನು  ಏನು ಹೇಳಲಿ?"
</details>
<details><summary>ಪದಾರ್ಥ (ಕ.ಗ.ಪ) </summary>

ಕದಳಿ - ಬಾಳೆ  
ಮುಂಡಿಗೆ -ಮರದ  ಕಾಂಡ  
ನಾಗವಲ್ಲಿ -ವೀಳೆಯದೆಲೆ  
ನಾರಂಗ - ಕಿತ್ತಳೆ
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/kannaDa/padya/kumAra-vyAsa-bhArata/mUla/03_araNya/18/037_kadaDidavu_sarasigaLu.md">
<details><summary><h4>ಮೂಲ ...{Loading}...</h4></summary>

ಕದಡಿದವು ಸರಸಿಗಳು ಕೆಡೆದವು   
ಕದಳಿಗಳು ಗೊನೆಸಹಿತ ಮುಂಡಿಗೆ  
ಮುದುಡಿ ನೆಲಕೊರಗಿದವು ಮಿರುಗುವ ನಾಗವಲ್ಲಿಗಳು   
ತುದಿಗೊನೆಯ ಚೆಂದೆಂಗು ಖರ್ಜೂ  
ರದಲಿ ಕಾಣೆನು ಹುರುಳ ನಾರಂ  
ಗದ ವಿರಾಮವನೇನನೆಂಬೆನು ನಿಮಿಷ ಮಾತ್ರದಲಿ      ॥37॥
</details>
</div>
<div class="js_include" includetitle="true" newlevelforh1="3" unfilled url="/kannaDa/padya/kumAra-vyAsa-bhArata/vishvAsa-prastuti/03_araNya/18/038_tOTa_huDi.md">
<details open><summary><h3>೦೩೮ ತೋಟ ಹುಡಿ ...{Loading}...</h3></summary>

ತೋಟ ಹುಡಿ ಹುಡಿಯಾಯ್ತು ಮುರಿದುದು   
ತೋಟಿಯಲಿ ನಮ್ಮವರು ಹಗೆಗಳ   
ಘಾಟದವರಾಚೆಯಲಿ  ದುರ್ಬಲ ನಮ್ಮ ದೀಚೆಯಲಿ   
ಆಟವಿಕ ದಳ ಹೊಯ್ದು ಮಿಂಡರ   
ಮೀಟನೆತ್ತಿದರವರು ಕಾಹಿನ   
ಕೋಟಲೆಗೆ ನಾವೊಲ್ಲೆವೆಂದರು ಚಿತ್ರಸೇನಂಗೆ       ॥38॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/kannaDa/padya/kumAra-vyAsa-bhArata/sarva-TIkegaLu/03_araNya/18/038_tOTa_huDi.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

38. ವನವು ಪುಡಿಪುಡಿಯಾಗಿ ಮುರಿದು ಬಿದ್ದಿತು. ವನದ ಕಾವಲಿನವರು ಚಿತ್ರಸೇನನಲ್ಲಿ - 'ನಮ್ಮವರು ಹಗೆಗಳ ಸಾಹಸದೆದುರು ದುರ್ಬಲರಾದರು. ಅವರು ನಮ್ಮವರನ್ನು ಬಡಿದು ಸೋಲಿಸಿದರು. ಈ ರಕ್ಷಣೆಯ ಕಷ್ಟ ನಮಗೆ ಬೇಡ' ಎಂದರು.
</details>
<details><summary>ಪದಾರ್ಥ (ಕ.ಗ.ಪ) </summary>

ಮಿಂಡ - ಶೂರ
</details>
<details><summary>ಪಾಠಾನ್ತರ (ಕ.ಗ.ಪ) </summary>

ಗಾಟವವರಾಚೆಯಲಿ - ಘಾಟದವರಾಚೆಯಲಿ  
ಅರಣ್ಯ ಪರ್ವ, ಮೈ.ವಿ.ವಿ.
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/kannaDa/padya/kumAra-vyAsa-bhArata/mUla/03_araNya/18/038_tOTa_huDi.md">
<details><summary><h4>ಮೂಲ ...{Loading}...</h4></summary>

ತೋಟ ಹುಡಿ ಹುಡಿಯಾಯ್ತು ಮುರಿದುದು   
ತೋಟಿಯಲಿ ನಮ್ಮವರು ಹಗೆಗಳ   
ಘಾಟದವರಾಚೆಯಲಿ  ದುರ್ಬಲ ನಮ್ಮ ದೀಚೆಯಲಿ   
ಆಟವಿಕ ದಳ ಹೊಯ್ದು ಮಿಂಡರ   
ಮೀಟನೆತ್ತಿದರವರು ಕಾಹಿನ   
ಕೋಟಲೆಗೆ ನಾವೊಲ್ಲೆವೆಂದರು ಚಿತ್ರಸೇನಂಗೆ       ॥38॥
</details>
</div>
<div class="js_include" includetitle="true" newlevelforh1="3" unfilled url="/kannaDa/padya/kumAra-vyAsa-bhArata/vishvAsa-prastuti/03_araNya/18/039_avaru_matryaru.md">
<details open><summary><h3>೦೩೯ ಅವರು ಮತ್ರ್ಯರು ...{Loading}...</h3></summary>

ಅವರು ಮತ್ರ್ಯರು ನಮ್ಮದಕಟಾ  
ದಿವಿಜರೀ ವಿಧಿಯಾದುದೇ ಕವಿ  
ಕವಿಯೆನುತ ಬೇಹವರಿಗಿತ್ತನು ರಣಕೆ ವೀಳೆಯವ   
ಗವಿಯ ಗರುವರು ಗಾಢಿಸಿತು ಮಾ  
ನವರ ಮುರುಕಕೆ ಮುರಿದುದೀ ಸುರ   
ನಿವಹ ಸುಡಲಾಹವವನೆನುತೈದಿದರು ಸೂಟಿಯಲಿ      ॥39॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/kannaDa/padya/kumAra-vyAsa-bhArata/sarva-TIkegaLu/03_araNya/18/039_avaru_matryaru.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

39. ಅವರು ಮನುಷ್ಯರು ನಾವು ಗಂಧರ್ವರು ನಮಗೇ ಇಂತಹ ವಿಧಿಯಾಯಿತೇ ? 'ಬಿಡಬೇಡಿ, ಮುತ್ತಿಗೆ ಹಾಕಿ' ಎಂದು ಚಿತ್ರಸೇನನು ವೀರಭಟರಿಗೆ ರಣವೀಳ್ಯವನ್ನು ಕೊಟ್ಟನು. 'ಸುಡಲಿ ಈ ಯುದ್ಧ ' ಎಂದುಕೊಂಡು ಕೂಡಲೇ ಮನುಷ್ಯರನ್ನು ಸದೆ ಬಡಿಯಲು ಗಂಧರ್ವ ಸೇನೆ ಮುನ್ನುಗ್ಗಿತು.
</details>
<details><summary>ಪದಾರ್ಥ (ಕ.ಗ.ಪ) </summary>

ಬೇಹವ-ತನ್ನ ಕಡೆಯವರಿಗೆ, ಬೇಕಾದವರಿಗೆ  
ಮುರುಕ -ಚಮತ್ಕಾರ, ಕೌಶಲ
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/kannaDa/padya/kumAra-vyAsa-bhArata/mUla/03_araNya/18/039_avaru_matryaru.md">
<details><summary><h4>ಮೂಲ ...{Loading}...</h4></summary>

ಅವರು ಮತ್ರ್ಯರು ನಮ್ಮದಕಟಾ  
ದಿವಿಜರೀ ವಿಧಿಯಾದುದೇ ಕವಿ  
ಕವಿಯೆನುತ ಬೇಹವರಿಗಿತ್ತನು ರಣಕೆ ವೀಳೆಯವ   
ಗವಿಯ ಗರುವರು ಗಾಢಿಸಿತು ಮಾ  
ನವರ ಮುರುಕಕೆ ಮುರಿದುದೀ ಸುರ   
ನಿವಹ ಸುಡಲಾಹವವನೆನುತೈದಿದರು ಸೂಟಿಯಲಿ      ॥39॥
</details>
</div>
<div class="js_include" includetitle="true" newlevelforh1="3" unfilled url="/kannaDa/padya/kumAra-vyAsa-bhArata/vishvAsa-prastuti/03_araNya/18/040_Atudidu_tOpinali.md">
<details open><summary><h3>೦೪೦ ಆತುದಿದು ತೋಪಿನಲಿ ...{Loading}...</h3></summary>

ಆತುದಿದು ತೋಪಿನಲಿ ಗಂಧ  
ರ್ವಾತಿರೇಕವ ಸೈರಿಸುತ ಪದ   
ಘಾತಧೂಳೀಪಟಲ ಪರಿಚುಂಬಿಸಿದುದಂಬರವ   
ಭೀತಿ ಬಿಟ್ಟುದೆ ಮನುಜರಿಗೆ ನ  
ಮ್ಮಾತಗಳ ಕೂಡಹುದಲೈ ಕಾ  
ಲಾತುದೇ ಕಲಿತನವೆನುತ ಕೈಕೊಂಡರವಗಡಿಸಿ      ॥40॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/kannaDa/padya/kumAra-vyAsa-bhArata/sarva-TIkegaLu/03_araNya/18/040_Atudidu_tOpinali.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

40. ವನದಲ್ಲಿ ಗಂಧರ್ವರ ಅತಿರೇಕವನ್ನು ಸೈರಿಸಿ ಕೌರವ ಸೈನ್ಯ ಮುಂದುವರಿಯಲು,  ಆಗಸವನ್ನು ತಲುಪಿತೋ ಎನ್ನುವಂತೆ ಧೂಳೆದ್ದಿತು. ಮನುಷ್ಯರಿಗೆ ಹೆದರಿಕೆ ಹೋಯಿತೇ ? ನಮ್ಮೊಂದಿಗೆ ಕಾದಲು ಬಂದರೇ ? ಎನ್ನುತ್ತ ಕಾಲಾಳುಗಳು ವಿಕ್ರಮವನ್ನು ಕೈಕೊಂಡು ಮುಂದೊತ್ತಿದರು.
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/kannaDa/padya/kumAra-vyAsa-bhArata/mUla/03_araNya/18/040_Atudidu_tOpinali.md">
<details><summary><h4>ಮೂಲ ...{Loading}...</h4></summary>

ಆತುದಿದು ತೋಪಿನಲಿ ಗಂಧ  
ರ್ವಾತಿರೇಕವ ಸೈರಿಸುತ ಪದ   
ಘಾತಧೂಳೀಪಟಲ ಪರಿಚುಂಬಿಸಿದುದಂಬರವ   
ಭೀತಿ ಬಿಟ್ಟುದೆ ಮನುಜರಿಗೆ ನ  
ಮ್ಮಾತಗಳ ಕೂಡಹುದಲೈ ಕಾ  
ಲಾತುದೇ ಕಲಿತನವೆನುತ ಕೈಕೊಂಡರವಗಡಿಸಿ      ॥40॥
</details>
</div>
<div class="js_include" includetitle="true" newlevelforh1="3" unfilled url="/kannaDa/padya/kumAra-vyAsa-bhArata/vishvAsa-prastuti/03_araNya/18/041_Aru_niluvaru.md">
<details open><summary><h3>೦೪೧ ಆರು ನಿಲುವರು ...{Loading}...</h3></summary>

ಆರು ನಿಲುವರು ದೇವಲೋಕದ   
ವೀರರಲ್ಲಾ ವಿಗಡರೆಸುಗೆಯ  
ಭೂರಿ ಬಾಣದ ಹಿಂಡು ತರಿದವು ಹೊಗುವ ಗಂಡಿಗರ   
ವಾರುವನ ಮುಖದಿರುಹಿದವು ಮದ   
ವಾರಣಂಗಳ ಕೊಡಹಿದವು ಹೊಂ  
ದೇರು ಮುಗ್ಗಿದವೊಗ್ಗು ಮುರಿದುದು ಮಿಗುವ ಕಾಲಾಳ      ॥41॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/kannaDa/padya/kumAra-vyAsa-bhArata/sarva-TIkegaLu/03_araNya/18/041_Aru_niluvaru.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

41. ಗಂಧರ್ವವೀರರ ಎದುರು ಯಾರು ತಾನೇ ನಿಲ್ಲ ಬಲ್ಲರು ? ಅವರು ಪ್ರಯೋಗಿಸಿದ ಬಾಣಾವಳಿಗಳು ಮಾನವ ವೀರರನ್ನು ಕೊಚ್ಚಿಹಾಕಿದವು. ಕುದುರೆಗಳನ್ನು ಹಿಂದಕ್ಕೆ ಓಡಿಸಿದವು. ಮದದಾನೆಗಳನ್ನು ತರಿದು ಹಾಕಿದವು. ತೇರುಗಳನ್ನು  ಪುಡಿಗುಟ್ಟಿದವು. ಕಾಲಾಳುಗಳನ್ನು ಸೋಲಿಸಿದವು.
</details>
<details><summary>ಪದಾರ್ಥ (ಕ.ಗ.ಪ) </summary>

ವಾರುವ - ಕುದುರೆ  
ಗಂಡಿಗ- ಶೂರ  
ವಿಗಡ - ಶೂರ
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/kannaDa/padya/kumAra-vyAsa-bhArata/mUla/03_araNya/18/041_Aru_niluvaru.md">
<details><summary><h4>ಮೂಲ ...{Loading}...</h4></summary>

ಆರು ನಿಲುವರು ದೇವಲೋಕದ   
ವೀರರಲ್ಲಾ ವಿಗಡರೆಸುಗೆಯ  
ಭೂರಿ ಬಾಣದ ಹಿಂಡು ತರಿದವು ಹೊಗುವ ಗಂಡಿಗರ   
ವಾರುವನ ಮುಖದಿರುಹಿದವು ಮದ   
ವಾರಣಂಗಳ ಕೊಡಹಿದವು ಹೊಂ  
ದೇರು ಮುಗ್ಗಿದವೊಗ್ಗು ಮುರಿದುದು ಮಿಗುವ ಕಾಲಾಳ      ॥41॥
</details>
</div>
<div class="js_include" includetitle="true" newlevelforh1="3" unfilled url="/kannaDa/padya/kumAra-vyAsa-bhArata/vishvAsa-prastuti/03_araNya/18/042_muridudidu_gandharvabala.md">
<details open><summary><h3>೦೪೨ ಮುರಿದುದಿದು ಗನ್ಧರ್ವಬಲ ...{Loading}...</h3></summary>

ಮುರಿದುದಿದು ಗಂಧರ್ವಬಲ ಮಿ  
ಕ್ಕುರುಬಿಕೊಂಡೇ ಬಂದುದಗ್ಗದ  
ಗರುವರಳಿದುದು ಬರಿಯ ದುರುಯಶವುಳಿದುದರಸಂಗೆ   
ಕರಿತುರಗ ರಥ ಪಾಯದಳ ಹೆಣ   
ದೊರಳಿಗಟ್ಟಿತು ಪಾಳಯದ ಗೋ  
ಪುರದ ಹೊರಬಾಹೆಯಲಿ ನಿಂದುದು ಬಲಕೆ ಬೇಹವರು       ॥42॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/kannaDa/padya/kumAra-vyAsa-bhArata/sarva-TIkegaLu/03_araNya/18/042_muridudidu_gandharvabala.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

42. ಕೌರವನ ಸೈನ್ಯ ಅವ್ಯವಸ್ಥಿತವಾಯಿತು. ಗಂಧರ್ವ ಸೇನೆ ಆಕ್ರಮಣಕಾರಿಯಾಗಿ ಮುನ್ನುಗ್ಗಿತು. ಶ್ರೇಷ್ಠರಾದ ವೀರರು ಅಳಿದರು. ಕೌರವರಾಯನ ಬಲ ಅಳಿದು ಕೇವಲ ಅಪಕೀರ್ತಿ ಉಳಿಯಿತು. ಆನೆ ಕುದುರೆ ರಥಿಕರು ಪದಾತಿಗಳು ಹೆಣವಾಗಿ ಉರುಳಿದರು.   ದುರ್ಯೋಧನನ ಪಾಳೆಯದ ಹೊರಭಾಗದಲ್ಲಿ ಅಳಿದುಳಿದ ಸೈನಿಕರು ಬಂದು ನಿಂತರು.
</details>
<details><summary>ಪದಾರ್ಥ (ಕ.ಗ.ಪ) </summary>

ದುರುಯಶ - ಅಪಕೀರ್ತಿ  
ತೊರಳಿಗಟ್ಟು - ಮಾಂಸದ ಮುದ್ದೆಯಾಗು
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/kannaDa/padya/kumAra-vyAsa-bhArata/mUla/03_araNya/18/042_muridudidu_gandharvabala.md">
<details><summary><h4>ಮೂಲ ...{Loading}...</h4></summary>

ಮುರಿದುದಿದು ಗಂಧರ್ವಬಲ ಮಿ  
ಕ್ಕುರುಬಿಕೊಂಡೇ ಬಂದುದಗ್ಗದ  
ಗರುವರಳಿದುದು ಬರಿಯ ದುರುಯಶವುಳಿದುದರಸಂಗೆ   
ಕರಿತುರಗ ರಥ ಪಾಯದಳ ಹೆಣ   
ದೊರಳಿಗಟ್ಟಿತು ಪಾಳಯದ ಗೋ  
ಪುರದ ಹೊರಬಾಹೆಯಲಿ ನಿಂದುದು ಬಲಕೆ ಬೇಹವರು       ॥42॥
</details>
</div>
<div class="js_include" includetitle="true" newlevelforh1="3" unfilled url="/kannaDa/padya/kumAra-vyAsa-bhArata/vishvAsa-prastuti/03_araNya/18/043_muridu_barutide.md">
<details open><summary><h3>೦೪೩ ಮುರಿದು ಬರುತಿದೆ ...{Loading}...</h3></summary>

ಮುರಿದು ಬರುತಿದೆ ಜೀಯ ನಾಯಕ   
ರುರಿವವರ ಬಲುಗಾಯದಲಿ ಕು  
ಕ್ಕುರಿಸಿದರು ಗಂಧರ್ವರಿದೆ ಕಡೆವನದ ಕಾಹಿನಲಿ   
ಮರಳಿ ಪಾಳಯ ಬಿಡಲಿ ಮೇಣ್ ಹಗೆ  
ಯಿರಿತಕಂಗೈಸುವರ ಬಿಡು ಕೈ  
ಮರೆಯಬೇಡೆನೆ ಬೆರಳ ಮೂಗಿನಲರಸ ಬೆರಗಾದ      ॥43॥
</details>
</div>
<div class="js_include collapsed" newlevelforh1="4" title="ಸರ್ವ-ಟೀಕೆಗಳು" unfilled url="/kannaDa/padya/kumAra-vyAsa-bhArata/sarva-TIkegaLu/03_araNya/18/043_muridu_barutide.md">
<details><summary><h4>ಸರ್ವ-ಟೀಕೆಗಳು ...{Loading}...</h4></summary>
<details><summary>ಗದ್ಯ (ಕ.ಗ.ಪ) </summary>

43. ಜೀಯ, ಅವರ ಸೇನೆ ಮುಂದೆ ಬರುತ್ತಿದೆ. ನಮ್ಮ ವೀರಭಟರು ಆಘಾತಕ್ಕೊಳಗಾಗಿ ನೆಲಕ್ಕೆ ಕುಸಿದಿದ್ದಾರೆ. ಗಂಧರ್ವರು ವನವನ್ನು ರಕ್ಷಿಸುತ್ತಿದ್ದಾರೆ. ಪಾಳೆಯವು ಮರಳಲಿ ಅಥವಾ ಶತ್ರುಗಳ ಮೇಲೆ ಸಮರ್ಥವಾಗಿ ಕಾದುವವರನ್ನು ಕಳುಹಿಸು. ಎಂದು ದೂತರು ಹೇಳಲು ಕೌರವನು ಮೂಗಿಗೆ ಬೆರಳಿಟ್ಟು ಬೆರಗಾದನು.
</details>
</details>
</div>
<div class="js_include collapsed" newlevelforh1="4" title="ಮೂಲ" unfilled url="/kannaDa/padya/kumAra-vyAsa-bhArata/mUla/03_araNya/18/043_muridu_barutide.md">
<details><summary><h4>ಮೂಲ ...{Loading}...</h4></summary>

ಮುರಿದು ಬರುತಿದೆ ಜೀಯ ನಾಯಕ   
ರುರಿವವರ ಬಲುಗಾಯದಲಿ ಕು  
ಕ್ಕುರಿಸಿದರು ಗಂಧರ್ವರಿದೆ ಕಡೆವನದ ಕಾಹಿನಲಿ   
ಮರಳಿ ಪಾಳಯ ಬಿಡಲಿ ಮೇಣ್ ಹಗೆ  
ಯಿರಿತಕಂಗೈಸುವರ ಬಿಡು ಕೈ  
ಮರೆಯಬೇಡೆನೆ ಬೆರಳ ಮೂಗಿನಲರಸ ಬೆರಗಾದ      ॥43॥
</details>
</div>
<div class="js_include" includetitle="true" newlevelforh1="3" unfilled url="/kannaDa/padya/kumAra-vyAsa-bhArata/vishvAsa-prastuti/03_araNya/18/_index.md">
<details open><summary><h3>+೧೮ ...{Loading}...</h3></summary>
</details>
</div>