+++
title = "೦೧"
+++


ಶ್ರೀವನಿತೆಯರಸನೆ ವಿಮಲ ರಾ-  
ಜೀವ ಪೀಠನ ಪಿತನೆ ಜಗಕ್-ಅತಿ-  
ಪಾವನನೆ ಸನಕಾದಿ-ಸಜ್ಜನನಿಕರ ದಾತಾರ!  
ರಾವಣಾಸುರ-ಮಥನ ಶ್ರವಣ-ಸು-  
ಧಾ-ವಿನೂತನ-ಕಥನ-ಕಾರಣ  
ಕಾವುದ್ ಆನತ-ಜನವ ಗದುಗಿನ ವೀರನಾರಯಣ      ||1||

ಶರಣ-ಸಂಗ-ವ್ಯಸನ ಭುಜಗಾ-  
ಭರಣನ್ ಅಮರ-ಕಿರೀಟ-ಮಂಡಿತ  
ಚರಣ ಚಾರು-ಚರಿತ್ರ ನಿರುಪಮ ಭಾಳ-ಶಿಖಿ-ನೇತ್ರ  
ಕರಣ-ನಿರ್ಮಲ ಭಜಕರ್ ಅಘ ಸಂ-  
ಹರಣ ದಂತಿ-ಚಮೂರು+++(ಮೃಗ)+++-ಚರ್ಮಾಂ-  
ಬರನೆ ಸಲಹುಗೆ ಭಕುತ-ಜನರನು ಪಾರ್ವತೀ-ರಮಣ     ||2||

ವರ-ಮಣಿಗಳಿಂದ್ ಎಸೆವ ಮೌಳಿಯ  
ಸರಸಿಜಾರಿಯ ಕಿರಣದ್ ಓಳಿಯ+++(=ಗುಂಪನು)+++  
ವಿರಚಿಸಿದ ಸಿಂದೂರ-ಭಾಳದಿ ಕುಣಿವ ಕುಂತಳದ  
ಕರಿ ನಿಭಾಕೃತಿಯ್ ಎನಿಪ ವದನದ  
ಕರದ ಪಾಶದ ಮೋದಕದ ವಿ-  
ಸ್ತರದ ಗಣಪತಿ ಮಾಡ್ ಎಮಗೆ ನಿರ್ವಿಘ್ನ-ದಾಯಕವ     ||3||

ಗಜಮುಖನೆ ಮೆರೆವ್ ಏಕ-ದಂತನೆ  
ನಿಜ-ಗುಣಾನ್ವಿತ ಪರಶು-ಧಾರನೆ  
ರಜತ-ಗಿರಿಗ್ ಒಡೆಯನ ಕುಮಾರನೆ ವಿದ್ಯೆ-ವಾರಿಧಿಯೆ  
ಅಜನು ಹರಿ ರುದ್ರಾದಿಗಳು ನೆರೆ  
ಭಜಿಸುತಿಹರ್ ಅನವರತ ನಿನ್ನನು  
ತ್ರಿಜಗ-ವಂದಿತ ಗಣಪ ಮಾಳ್ಪುದು ಮತಿಗೆ ಮಂಗಳವ     ||4||

ವಾರಿಜಾಸನೆ ಸಕಲಶಾಸ್ತ್ರ ವಿ-  
ಚಾರದ್ ಉದ್ಭವೆ ವಚನ-ರಚನೋ  
ದ್ಧಾರೆ ಶ್ರುತಿ ಪೌರಾಣದ್ ಆಗಮ ಸಿದ್ಧಿದಾಯಕಿಯೆ  
ಶೌರಿ ಸುರ-ಪತಿ ಸಕಲ-ಮುನಿಜನ  
ಸೂರಿಗಳಿಗ್ ಅನುಪಮದ ಯುಕುತಿಯೆ  
ಶಾರದೆಯೆ ನರ್ತಿಸುಗೆ ನಲಿದ್ ಒಲಿದ್ ಎನ್ನ ಜಿಹ್ವೆಯಲಿ     ||5||

ಆದಿ-ನಾರಾಯಣಿ ಪರಾಯಣಿ  
ನಾದ-ಮಯೆ ಗಜ-ಲಕ್ಷ್ಮಿ ಸತ್ವ-ಗು-  
ಣಾಧಿ-ದೇವತೆ ಅಮರ-ವಂದಿತ ಪಾದ-ಪಂಕ-ರುಹೆ  
ವೇದ-ಮಾತೆಯೆ ವಿಶ್ವತೋ-ಮುಖೆಯ್  
ಐದು ಭೂತಾಧಾರಿಯ್ ಎನಿಪ್ ಈ  
ದ್ವಾದಶಾತ್ಮ+++(=ಆದಿತ್ಯ)+++-ಜ್ಯೋತಿ-ರೂಪಿಯೆ ನಾದೆ ಶಾರದೆಯೆ     ||6||


ವೀರ-ನಾರಾಯಣನೆ ಕವಿ ಲಿಪಿ-  
ಕಾರ ಕುವರ-ವ್ಯಾಸ ಕೇಳುವ  
ಸೂರಿಗಳು ಸನಕಾದಿಗಳು ಜಂಗಮ-ಜನಾರ್ದನರು  
ಚಾರು-ಕವಿತೆಯ +++(ಲಕ್ಷಣಗಳ)+++ ಬಳಕೆಯ್ ಅಲ್ಲ, +++(ಸರಲ)+++ವಿ-  
ಚಾರಿಸುವೊಡ್ ಅಳವ್+++(=ಸಾಧ್ಯವ್)+++ ಅಲ್ಲ, ಚಿತ್ತಽವ  
ಧಾರು+++(←ಅವ+ಧಾ)+++ ಹೋ ಸರ್ವಜ್ಞ್ಞರ್ ಆದರು - ಸಲುಗೆ+++(=ಸಲ್ಲಲಿ)+++ ಬಿನ್ನಪವ     ||7||


ಶ್ರೀಮದ್ ಅಮರಾಧೀಶ-ನತಪದ  
ತಾಮರಸ ಘನ ವಿಪುಳ ನಿರ್ಮಲ  
ರಾಮನ್ ಅನುಪಮ-ಮಹಿಮ ಸನ್ಮುನಿ-ವಿನುತ ಜಗ-ಭರಿತ
ಶ್ರೀಮದ್ ಊರ್ಜಿತ-ಧಾಮ ಸುದಯಾ-    
ನಾಮನ್ ಆಹವ-ಭೀಮ ರಘುಕುಲ-  
ರಾಮ ರಕ್ಷಿಸುವ್ ಒಲಿದು ಗದುಗಿನ ವೀರ-ನಾರಯಣ     ||8||

ಶರಧಿ-ಸುತೆ ಸನಕಾದಿ ವಂದಿತೆ  
ಸುರ-ನರೋರಗ-ಮಾತೆ ಸುಜನರ  
ಪೊರೆವ ದಾತೆ ಸುರಾಗ್ರಗಣ್ಯ-ಸುಮೌನಿ+++(=ಸುಮುನಿ)+++-ವರ-ಸ್ತುತ್ಯೆ
ಪರಮ-ಕರುಣಾ-ಸಿಂಧು ಪಾವನ-  
ಚರಿತೆ ಪದ್ಮಜ-ಮುಖ್ಯ-ಸಕಲಾ-  
ಮರ-ಸುಪೂಜಿತೆ ಲಕ್ಷ್ಮಿ ಕೊಡುಗ್ ಎಮಗ್ ಅಧಿಕ ಸಂಪದವ     ||9||

ಗಜ-ಮುಖನ ವರಮಾತೆ ಗೌರಿಯೆ  
ತ್ರಿಜಗದ್ ಅರ್ಚಿತ ಚಾರು ಚರಣಾಂ-   
ಬುಜೆಯೆ ಪಾವನ-ಮೂರ್ತಿ ಪದ್ಮಜ-ಮುಖ್ಯ-ಸುರ-ಪೂಜ್ಯೆ
ಭಜಕರ್ ಅಘಸಂಹರಣೆ ಸುಜನ-  
ವ್ರಜ-ಸುಸೇವಿತೆ ಮಹಿಷ-ಮರ್ದಿನಿ  
ಭುಜಗ-ಭೂಷಣನ್ ಅರಸಿ ಕೊಡು ಕಾರುಣ್ಯದಲಿ ಮತಿಯ      ||10||


ದುರಿತ-ಕುಲಗಿರಿ--ವಜ್ರ-ದಂಡನು  
ಧರೆಯ ಜಂಗಮ-ಮೂರ್ತಿ ಕವಿ ವಾ-  
ರಿ-ರುಹ-ದಿನಮಣಿ ನಿಖಿಲ-ಯತಿ-ಪತಿ-ದಿವಿಜ-ವಂದಿತನು  
ತರಳನನು ತನ್ನವನ್ ಎನುತ ಪತಿ-  
ಕರಿಸಿ+++(=ದಯೆತೊರಿ)+++ ಮಗನೆಂದ್ ಒಲಿದು ಕರುಣದಿ  
ವರವನ್ ಇತ್ತನು ದೇವ ವೇದ-ವ್ಯಾಸ ಗುರುರಾಯ      ||11||


ವಂದಿತಾಮಳ-ಚರಿತನ್ ಅಮರಾ-  
ನಂದ, +++(ಅತ್ರಿಮುನಿಗೆ ವರವ ಕೊಟಿದ್ದರಿಂದ)+++ ಯದು-ಕುಲ-ಚಕ್ರವರ್ತಿಯ  
ಕಂದ +++(ಮೋಕ್ಷಪ್ರದಾನದಿಂ)+++ ನತ-ಸಂಸಾರ-ಕಾನನ-ಘನ-ದವಾನಳನು  
ನಂದ-ನಂದನ-ಸನ್ನಿಭನು ಸಾ-  
ನಂದದಿಂದಲೆ ನಮ್ಮುವನು ಕೃಪೆ-  
ಯಿಂದ ಸಲಹುಗೆ ದೇವ ಜಗದಾರಾಧ್ಯ ಗುರುರಾಯ +++(ದತ್ತಾತ್ರೇಯ)+++     ||12||


ತಿಳಿಯ ಹೇಳುವೆ ಕೃಷ್ಣಕಥೆಯನು  
ಇಳೆಯ ಜಾಣರು ಮೆಚ್ಚುವಂತ್ ಇರೆ  
ನೆಲೆಗೆ ಪಂಚಮ ಶ್ರುತಿಯನ್ ಒರೆವೆನು ಕೃಷ್ಣ-ಮೆಚ್ಚಲಿಕೆ  
ಹಲವು ಜನ್ಮದ ಪಾಪ-ರಾಶಿಯ
ತೊಳೆವ ಜಲವ್ ಇದು, ಶ್ರೀಮದ್-ಆಗಮ-  
ಕುಲಕೆ ನಾಯಕ, ಭಾರತಾಽಽಕೃತಿ-ಪಂಚಮ-ಶ್ರುತಿಯ +++(ಒರೆವೆನು)+++     ||13||

ಪದದ ಪ್ರೌಢಿಯ ನವರಸಂಗಳ  
ವುದಿತವೆನುವಭಿಧಾನ ಭಾವವ

ಬೆದಕಲಾಗದು ಬಲ್ಲ ಪ್ರೌಢರುಮೀ ಕಥಾಂತರಕೆ

ಇದ ವಿಚಾರಿಸೆ ಬ¾õÉಯ ತೊಳಸಿಯ

ವುದಕದಂತಿರೆಯಿಲ್ಲಿ ನೋಳ್ಪುದು

ಪದುಮನಾಭನ ಮಹಿಮೆ ಧರ್ಮವಿಚಾರ ಮಾತ್ರವನು     ||14||


ಹಲಗೆ ಬಳಪವ ಪಿಡಿಯದೊಂದ

ಗ್ಗಳಿಕೆ ಪದವಿಟ್ಟಳುಪದೊಂದ

ಗ್ಗಳಿಕೆ ಪರರೊಡ್ಡವದ ರೀತಿಯ ಕೊಳ್ಳದಗ್ಗಳಿಕೆ

ಬಳಸಿ ಬರೆಯಲು ಕಂಠಪತ್ರದ

ವುಲುಹುಗೆಡದಗ್ಗಳಿಕೆಯೆಂಬೀ

ಬಲುಹು ಗದುಗಿನ ವೀರನಾರಾಯಣನ ಕಿಂಕರಗೆ     ||15||


ಕೃತಿಯನವಧರಿಸುವುದು ಸುಕವಿಯ

ಮತಿಗೆ ಮಂಗಳವೀವುದಧಿಕರು

ಮಥಿಸುವುದು ತಿದ್ದುವುದು ಮೆರೆವುದು ಲೇಸ ಸಂಚಿಪುದು

ನುತಗುಣರು ಭಾವುಕರು ವರಪಂ

ಡಿತರು ಸುಜನರು ಸೂಕ್ತಿಕಾರರು

ಮತಿಯನೀವುದು ವೀರನಾರಾಯಣನ ಕಿಂಕರಗೆ      ||16||


ತಿಣಿಕಿದನು ಫಣಿರಾಯ ರಾಮಾ

ಯಣದ ಕವಿಗಳ ಭಾರದಲಿ ತಿಂ

ತಿಣಿಯ ರಘುವರ ಚರಿತೆಯಲಿ ಕಾಲಿಡಲು ತೆರಪಿಲ್ಲ

ಬಣಗು ಕವಿಗಳ ಲೆಕ್ಕಿಪನೆ ಸಾ

ಕೆಣಿಸದಿರು ಶುಕರೂಪನಲ್ಲವೆ 

ಕುಣಿಸಿ ನಗನೇ ಕವಿ ಕುಮಾರವ್ಯಾಸನುಳಿದವರ     ||17||


ಹರಿಯ ಬಸುರೊಳಗಖಿಳ ಲೋಕದ

ವಿರಡವಡಗಿಹವೋಲು ಭಾರತ

ಶರಧಿಯೊಳಗಡಗಿಹವನೇಕ ಪುರಾಣ ಶಾಸ್ತ್ರಗಳು

ಪರಮ ಭಕ್ತಿಯಲೀ ಕೃತಿಯನವ

ಧರಿಸಿ ಕೇಳ್ದಾ ನರರ ದುರಿತಾಂ

ಕುರದ ಬೇರಿನ ಬೇಗೆಯೆಂದರುಹಿದನು ಮುನಿನಾಥ     ||18||


ಅರಸುಗಳಿಗಿದು ವೀರ ದ್ವಿಜರಿಗೆ

ಪರಮ ವೇದದ ಸಾರ ಯೋಗೀ

ಶ್ವರರ ತತ್ವವಿಚಾರ ಮಂತ್ರಿಜನಕ್ಕೆ ಬುದ್ಧಿಗುಣ

ವಿರಹಿಗಳ ಶೃಂಗಾರ ವಿದ್ಯಾ

ಪರಿಣತರಲಂಕಾರ ಕಾವ್ಯಕೆ

ಗುರುವೆನಲು ರಚಿಸಿದ ಕುಮಾರವ್ಯಾಸ ಭಾರತವ     ||19||


ವೇದ ಪಾರಾಯಣದ ಫಲ ಗಂ

ಗಾದಿ ತೀರ್ಥಸ್ನಾನ ಫಲ ಕೃ

ಚ್ಛ್ರಾದಿ ತಪಸಿನ ಫಲವು ಜ್ಯೋತಿಷ್ಟೋಮಯಾಗ ಫಲ

ಮೇದಿನಿಯನೊಲಿದಿತ್ತ ಫಲ ವ

ಸ್ತ್ರಾದಿ ಕನ್ಯಾದಾನ ಫಲವಹು

ದಾದರಿಸಿ ಭಾರತದೊಳೊಂದಕ್ಷರವ ಕೇಳ್ದರಿಗೆ     ||20||


ಹೇಮ ಖುರ ಶೃಂಗಾಭರಣದಲಿ

ಕಾಮಧೇನು ಸಹಸ್ರ ಕಪಿಲೆಯ

ಸೋಮ ಸೂರ್ಯ ಗ್ರಹಣದಲಿ ಸುರನದಿಯ ತೀರದಲಿ

ಶ್ರೀಮುಕುಂದಾರ್ಪಣವೆನಿಸಿ ಶತ

ಭೂಮಿದೇವರಿಗಿತ್ತ ಫಲವಹು

ದೀ ಮಹಾಭಾರತದೊಳೊಂದಕ್ಷರವ ಕೇಳ್ದರಿಗೆ     ||21||


ಚೋರ ನಿಂದಿಸಿ ಶಶಿಯ ಬೈದಡೆ

ಕ್ಷೀರವನು ಕ್ಷಯರೋಗಿ ಹಳಿದರೆ

ವಾರಣಾಸಿಯ ಹೆಳವ ನಿಂದಿಸಿ ನಕ್ಕರೇನಹುದು

ಭಾರತ ಕಥನ ಪ್ರಸಂಗವ

ಕ್ರೂರ ಕರ್ಮಿಗಳೆತ್ತ ಬಲ್ಲರು

ಘೋರರೌರವವನ್ನು ಕೆಡಿಸುಗು ಕೇಳ್ದ ಸಜ್ಜನರ     ||22||
