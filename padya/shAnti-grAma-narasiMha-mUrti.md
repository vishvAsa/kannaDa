+++
title = "ಶಾನ್ತಿಗ್ರಾಮ-ನರಸಿಂಹ-ಮೂರ್ತಿ"
+++



## ಯಾರಿಗೂ ಹೇಳೋಣು ಬ್ಯಾಡ \


\
೧. ರೇಸು ಕುದುರೆ ಬಾಲ ಹಿಡಿದು

ರಾಸಿ ರಾಸಿ ರೊಕ್ಕ ಕಳೆದು

ಜೀವ ರೋಸಿ ಹೋದದ್ದನ್ನ

ಯಾರಿಗೂ ಹೇಳೋಣು ಬ್ಯಾಡ \


೨. ರಾತ್ರಿಯೆಲ್ಲಾ ರಮ್ಮಿ ಆಡಿ

ಇದ್ದದ್ದೆಲ್ಲಾ ಕಳೆದುಕೊಂಡು

ಉದ್ರಿ ಹೇಳಿ ಹೋದದ್ದನ್ನ

ಯಾರಿಗೂ ಹೇಳೋಣು ಬ್ಯಾಡ \


೩. ಹ್ಯಾಟು ಬೂಟು ಹಾಕಿಕೊಂಡು

ಪುಟ್ಟುಪಾತಿನಲ್ಲಿ ನಿಂತು

ಫ್ಯಾಷನ್ ಗರ್ಲಸ್ನ ನೋಡಿದ್ದನ್ನ

ಯಾರಿಗೂ ಹೇಳೋಣು ಬ್ಯಾಡ \


೪. ಬಾರಿಗ್ ಹೋಗಿ ಬ್ಯಾರಲ್ಗಟ್ಲೆ

ಬೀರು ಹೀರಿ ವಾಚು ರಿಂಗು

ಪ್ಲೆಡ್ಜು ಬಂದಿದ್ದನ್ನ

ಯಾರಿಗೂ ಹೇಳೋಣು ಬ್ಯಾಡ \


೫.ಹುಡುಗಿ social ಎಂದು

ಸಲಗೆ ಬಳಸಿ ಕೆಣಕಿದಾಗ

ಚಪ್ಲಿ ಏಟು ತಿಂದಿದ್ದನ್ನ

ಯಾರಿಗೂ ಹೇಳೋಣು ಬ್ಯಾಡ \


೬. ಎಲ್ಲಿ ಮದ್ವೆ ಚಪ್ರ ಏಳ್ಳಿ

ಅಲ್ಲಿ ಹೋಗಿ ಕವಳ ಹೊಡೆದು

ಬಿಟ್ಟಿ ಕಾಯಿ ತಂದಿದ್ದನ್ನ

ಯಾರಿಗೂ ಹೇಳೋಣು ಬ್ಯಾಡ \


ಶ್ರೀ ಬೇಂದ್ರೆಯವರ ಕ್ಷಮೆ ಬೇಡಿ ರಾ.ನಾ. ಶಾಂತಿಗ್ರಾಂ \



## ಕೆರೆ ಏರಿ

\
\
ಕೆರೆ ಏರಿ ಕಟ್ಟೇ ಮ್ಯಾಗ ಕುರಿ ಅಟ್ಕೊಂಡು ಓಯ್ತಾ ಇದ್ದೆ

ತೊಪ್ಪೆ ಎಕ್ಕೊಂಡು ಹೋಯ್ತಾ ಇದ್ದೆ ಪದಾ ಆಡ್ತಾ ಇದ್ದೇ ಸಿದ್ದೀ

ಕದ್ದೂ ಕದ್ದೂ ನೋಡ್ಬಿಟ್ಟೇ ಕಾಣ್ದಾಂಗೇ ಕೇಳ್ಬುಟ್ಟೇ ಕೇಳ್ಯಾಕೆ

ಬೇಸಾಗಿತ್ತು ಸಿದ್ದೀ ಸಂದಾಗಿತ್ತೂ ಸಿದ್ದೀ ಪಸಂದಾಗಿತ್ತೂ

ಯಾರ್ಲಾ ನೀನು ಇಲ್ಯಾಕ್ ಬಂದಿ ಸಟೇಗಾದ್ರೂ ಮರ್ವಾದಿಲ್ವಾ

ಗ್ಯಾನಾ ಗೀನಾ ಸರ್ಯಾಗಿಲ್ವಾ ಎಡ್ತೀ ಸಾಕೋ ತಾಕತ್ತಿದ್ರೋ

ತೊಕೊಡೋ ಗೈರತ್ತಿದ್ರೆ ನಮ್ಮಪ್ಪಂತಾವ ಮಾತಾಡ್ ಹೋಗು

ದಮ್ಮಯ್ಯಂದೆ ಸಿಟ್ಟು ಬ್ಯಾಡ್ಸಿದ್ದಿ ನಿನ್ಮ್ಯಾಲ್ನಂಗೆ ಬಾಳಾ ಪಿರೀತಿ

ಕೆರ ಕೊಡೋ ಗೈರತ್ತೈತಿ ಗಿಣಿ ಅಂಗೆ ಸಾಕ್ತೀನಿ ನಿನ್ನ

ಏಳ್ದಂಗೆ ಕೇಳ್ತೀನಿ ಚಿನ್ನ ನಿನ್ನ ಬುಟ್ನಾನು ಬದ್ಕಿರ್ಲಾರೆ

ಪಿರುತಿ ಗಿರುತಿ ಕೆಟ್ಮಡುಂಗೆ ನನ್ಮಸಂಗೆ ತಿಳಿತಿಳೀಂಗೆ

ಅಪ್ಪನ್ನಿಲ್ಲಿ ಕರೀಲೋ ಎಂಗೆ ಎದರ್ಬೇಡಿ ಸುಂಕ ಅಂದೆ

ಲಗ್ನ ಮಾಡ್ಕೊತಿನಿ ಅಂದೆ ಅಪ್ಪಂತಾವ ನಡೀ ಮುಂದೆ


## ಪಂಡಿತ

(ಸೋಮೇಶ್ವರ ಶತಕದಂತೆ)

ಕೇಳೈ ಗೂರ್ಲು ರೋಗಕ್ಕಿಲ್ಲ ಮದ್ದು ಇಂಗ್ಲೀಷು ಮಿಕ್ಸಚರದೊಳು

ಕೊಳ್ಳಿ ತಾಳಿಸಿ ಚೂರ್ಣ ಅಂದು ಸ್ಪೂನ್ ಜೇನುತುಪ್ಪ ದೊಳು

ಸ್ಮರಿಸೈ ಮನದಲಿ ವೈದ್ಯದೇವರೆಂದು ವಿಶ್ವಾಸಮಂ ಪೊಂದುನೀ

ತೆರಳೈ ಪೋಪುದು ಗೂರ್ಲುರೋಗ ಕ್ಷಣದಿ ಶ್ರೀ ಶಾಂತಿಗ್ರಾಮೇಶ್ವರಾ

After a fortnight

ಚಿನ್ನ ಮೂಳೆ ಮುರಿವೆ ನಾನು ಬುರುಡೆಗ್ಬಿಸಿ ನೀರ್ಬಸಿವೆ ಜೋಕೆ

ನಿನ್ನ ಚೂರ್ಣವ ನುಂಗಿ ನಾನೇ ಚೂರ್ಣ ನಾದೆನು ಪಂಡಿತ|

ದಮ್ಮಯ್ಯಾಂದೆ ದತ್ತಯ್ಯಾಂದೆ ಔಸ್ತಿಕಾಸು ಬೇಡಿ ತಂದೆ

ಜೀವದೊರೆಸೆ ಬಿಟ್ಟರೆನ್ನಿ ಮುಂದೆ ನಾನುಸಿರೆತ್ತೆನು| \


ಅಳಲೆಕಾಯ್ಬಡ ವೈದ್ಯ ನೀನು ನಿನ್ನ ಬಡಿದು ಏನ ಪಡೆವೆನು

ಗೂರ್ಲು ರೋಗವು ಎನ್ನ ಕರ್ಮವು ಅನುಭವಿಸಿಕೊಂಡಿರುವೆನು|

## ಗೋರ್ಲನ ಗೋಳು

6-3-1953

ಕೆಮ್ಮಿಕೆಮ್ಮಿನಂಗೆ ಕೆಮ್ಮಿ ಕೆಮ್ಮಿ ನಂಗೆ ಸುಸ್ತಾಯ್ತಾ

ಸಾಕಪ್ಪ ಈ ಗೂರ್ಲು ಔಸ್ತಿ ಕೊಡೀ ದಮ್ಮಯ್ಯಾ ಔಸ್ತಿ ಕೊಡಿ

ಸೋಮ್ವಾರ ರಾತ್ರಿ ಮಲಕ್ಕೊಂಡ್ಮೇಲೆ ಗಂಟಲ್ ಗೊರಗೊರ ಅಂತು

ತಿಳ್ಕೊಂಬಿಟ್ಟೆ ಆಗ್ಲೇನೆ ತಿಳ್ಕೊಂಡು ಬಿಟ್ಟೇ ಶುರುವಾಯ್ತು ನಂಗೆ

ಪುನರಾಯೊ ಮಹಾಕಪೀಂತ ಔಸ್ತೀ ಕೊಡಿ ದಮ್ಮಯ್ಯ ಔಸ್ತೀ ಕೊಡಿ

ಕುರಸಾಲ್ ಕುಡ್ದೆ ಎಫೆನಾಲ್ ನುಂಗ್ದೆ Asmac inject ಮಾಡ್ದೆ

ಉಪಯೋಗ್ಸಿಲ್ಲಾ ಏನೇನೋ ಉಪಯೋಗ್ಸಿಲ್ಲಾ

Waste of money merely waste of money

ಆಲೋಪತಿಯಾಯ್ತು ಹೋಮಿಯೊಪತಿ ಆಯ್ತು

ಆಯುರ್ವೇದ ಔಸ್ತಿ ಎಲ್ಲಾ ಆಯ್ತೂ

Waste of money merely waste of money

ಬಾಳೆಹಣ್ಣು ಹಲಸಿನ ಸೊಳೆ players cigerette ಬಿಟ್ಟೆ

ವಾಸಿಯಿಲ್ಲ ಸಲ್ಪನು ವಾಸಿಯಿಲ್ಲಾ breathing excercise

ಶೀರ್ಷಸನವೂ ವರ್ಷವೂ ಬಿಡದೆ ಮಡ್ದೆ ವಾಸಿಯಿಲ್ಲ

ಸ್ವಲ್ಪನೂ ವಾಸಿಯಿಲ್ಲ \


ತಿಂಗಳಿಗೆ ನಾಲ್ಕು Weeks ಗಳುಂಟು

Each contains seven days

ಸಂಡೆಯು ನೀನೇ ಮಂಡೆಯು ನೀನೇ

All the seven daysಊ ನೀನೇ

ಸಂಡೆಯು ಬಣ್ದರೆ house ನ ಮಡದಿಯು

Spends her time happily ಅಲ್ವೇ

ಪ್ರತಿದಿನದಲ್ಲಿ ನೀನು ಸ್ನಾನವ finish ಮಾಡಿ

ದೇವರ pary ಮಾಡೋ ಮನುಜಾ

ಬೇಡ ಶಾಂತೀ clubಗೆ ಹೋಗಿ ರಮ್ಮಿ ಆಟವು

ಕಾಸು ಹಾಳು ತಲೆಯು ಬೋಳು ನಿನಗೆ ತಿಳಿಯದೆ

Time wasteಉ  moneyಯು  lostಉ

It is known to you.

ಮಡದಿ ಮುನಿದು ಪೊರಕೆ ಕೈಲಿ ಹಿಡಿದು ನುಡಿವಳು

ನಾಳೆಯಿಂದ late ಆಗಿ ಬಂದ್ರೆ ಪೊರಕೆಲ್ ಹೊಡೆವೆನು

ಇಸ್ಪೀಟು ಬಿಡಲು ಎಷ್ಟೋ try  ಮಾಡಿ ಆಯಿತು

ಎಲ್ಲೆಏ ಇರಲಿ ಹೇಗೆ ಇರಲಿ  temptಉ ಮಾಡ್ವುದು

ನಿನ್ನ ಹಣವ ಗೆದ್ದು ನಿನಗೆ ಸಾಲ ಹೇಳ್ವರು

ಎಂಥ ಪೆಚ್ಚು ಎಂಥ ಮಂಕು ಬುದ್ಧಿ ನಿನ್ನದು

ಒಪ್ದೆ ಕಣೋ ನಿನ್ನ ಮಾತು ಬಿಟ್ಟೇ ರಮ್ಮಿಯಾ

ಮನೆಯಲಿದ್ದು ಮಕ್ಕಳೊಡನೆ ಕಾಲಕಳೆವೆನೊ


## ನೀನಲ್ಲದೇ

ನೀನಲ್ಲದೇ ಎನ್ನ ಕಾಯ್ವರನ್ನು ಕಾಣೆನೋ

ಚೆನ್ನೀಗರಾಯ ಕಾಪಿಡಲೋ ಕರುಣದಿಂದಲೀ||

ಸಂಸಾರ ಕೂಪವನ್ನು ನಾನು ದಾಟಲಾರೆನೋ

ಸುಖಶಾಂತಿಯನ್ನು ಕಾಣಿಸೋ ಸ್ವಪ್ನದಲ್ಲಿಯೂ|| \
ಕೇಶವಾ ನೀನೇ ಕಾಯಬೇಕೋ ಪಾಪಿಯಾದೆನ್ನಾ||

ಪುರುಷೋತ್ತಮನೇ ನಿನ್ನ ಪದವನ್ನು ಪೂಜಿಸೆ

ಓ ಕಾಗಿನೆಲೆಯಾದಿ ಕೇಶವನೇ ಸಲಹಲೊ||

ಕರಿರಾಜ ರಕ್ಷಕನೇ ನಿನ್ನ ಶರನು ಹೊಕ್ಕೆನೋ

ಸಿರಿಯ ರಮಣ ಶ್ರೀಲೋಲ ಸೌಮ್ಯ ಕೇಶವನೇ ಕಾಯೋ||


## ಪ್ರಭೂಜಿ

ಪ್ರಭೂಜಿ ಪ್ರಭೂಜಿ….(ಎಂಬಂತೆ)

ರಮಣೇ ಮಣಿಯೇ ನಿನ್ನ ಎಂತು ಕಾಣುವೆನೋ|

ನಿನ್ನ ಮೂರ್ತಿಯ ಮನದೊಳು ಸ್ಥಾಪಿಸಿ ಜಪದಲಿ ನೆಲಸಿಹನೋ||

ರಾಜ ನಾನು ರಾಣಿ ನೀನು ಪ್ರೇಮರಾಜ್ಯದಿ ಕೂಡುವಾ (ತಳಮಳಿಸುತಿಹುದು)

ಎಲ್ಲಿ ಹೋಗಲಿ ಏನು ಮಾಡಲಿ ಎನ್ನ ಮನವು ತಪಿಸುತಿಹುದು

ಪ್ರೇಮ ರಾಜ್ಯದಿ ಈರ್ವರು ನಲಿವಾ ಎನ್ನ ಮನದನ್ನೇ..

ನಿನ್ನ ಕೂಡಿದ ಸ್ವಪ್ನ ರಾಜ್ಯದಿ ನಿಷ್ಫಲವಾದುದ ಎನ್ನ ಈ ಸ್ವಪ್ನ

ಕಾತುರನಾಗಿರೋ ನಿನ್ನಯ ಕೃಪೆಗೆ ಬಂದು ದಯೆತೋರೈ..

ಚಂದ್ರ ಬಿಂಬವಾ ತೋರೈ ತೋರೈ ಅಮೃತವಾಕ್ಯವಂ ಮುಗುಳ್ನಗೆ ಸೂಸುತ ಬಾರೈ

ಜೀವನನೌಕೆಯು ಮುಳುಗುತಲಿಹುದು

ರಮಣೀ ರಮಣೀ ಬಣ್ದು ಆಸರೆ ನೀಡೈ…

ಎನ್ನ ರಾಣಿ ನೀ ಓಡಿ ಬೇಗ ಬಾರೈ

ನಾ ವಿರಹ ತಾಪ ತಡೆಯಲಾರೇ

ಎನ್ನ ಮನವೆಲ್ಲಾ ನಿನ್ನಲ್ಲೇಯಿಹುದು

ಎನ್ನ ಧ್ಯಾನವೇ ನಿನ್ನಯ ನಾಮ..


##                  ಪುಂಗ್ನೂರ ಮದುವೆ

೧.ಪುಂಗ್ನೂರ ಮದುವೆಯಲಿ ಕರಸ್ಕೊಳ್ದೇ ಹೋದವರು

ಹಳೆ ಚಪ್ಲಿ ಕದ್ದವರು ನೀವಲ್ಲವೇ

ಕದ್ದು ಸಿಕ್ಬಿದ್ದಗ ಮರೆತು ಕಾಲಿಟ್ನೆಂದು ಕಣ್ಕಟ್ಟಿ ಬಿಟ್ಟವರು ಣೀವಲ್ಲವೇ \


೨.B A ಪಾಸಾಯ್ತೆಂದು ಬುರುಡೆಯ ಕೊಚ್ದೊವೊರು

ಶುದ್ಧ ಶುಂಡೇಕಾಯಿ ನೀವಲ್ಲವೇ

ನನ್ನ ತಮ್ಮ ನಿಮ್ಮತ್ರ doing well ಅಂದಾಗ

ಟುಸ್ ಪುಸ್ ಎಂದವರು ನೀವಲ್ಲವೇ ನೀವಲ್ಲವೇ

೩. ಅಮಾವಸ್ಯೆ ರಾತ್ರಿಯಲಿ ಕಳ್ಳಾರು ನುಗ್ದಾಗ

ಬೆದ್ರಿ ಬೆಂಡಾದವರು ನೀವಲ್ಲವೇ ನೀವಲ್ಲವೇ

ಬಾಚಿ ತಬ್ಕೊಂಡು ಮುಸುಕನ್ನು ಬೀರಿದವರು ನೀವಲ್ಲವೇ

ಮನೆ ಲೂಟಿ ಆದ್ಮೇಲೆ ಮಡಿಕೋಲ ಬೀಸುತ್ತ

ಮಿಸೆಯ ತಿರುವಿದವರು ನೀವಲ್ಲವೇ ನೀವಲ್ಲವೇ

೪.ಎಲೆ ಮುಣ್ದೆ ಕೂತಾಗ ಚಿರೋಟ ಬಡಿಸ್ದಾಗ

ಇಪ್ಪತ್ತು ನುಂಗಿದವರು ನೀವಲ್ಲವೇ

ಇಪ್ಪತ್ತು ನುಂಗ್ಬಿಟ್ಟು ಹೊಟ್ಟೆ ಉಬ್ಬರಿಸಿಕೊಂಡು

ಬಕ್ಕೇಟು ಹಿಡಿದವರು ನೀವಲ್ಲವೇ ನೀವಲ್ಲವೇ

೫.ಕರಿಸೀರೆ ಉಟ್ಟವಳ ಬಳೆಪೇಟೆಲಿ ಕಂಡಾಗ

ಲೇ ಲೇ ಲೇ ಎಂದವರು ನೀವಲ್ಲವೇ

ಕೆನ್ನೆಗೆರಡು ಬಿಟ್ಟಗ ಅಯ್ಯೋ ಅವಳಲ್ಲೆಂದು

ಗೋಳಾಡ್ತಾ ಹೋದವರು ನೀವಲ್ಲವೆ

೬.ಭಾರಿ ಮಳೆ ಬಂದಾಗ ಛತ್ರಿ ನೆನೆಯುತ್ತೆಂದು

ಬರಿಕೈಲಿ ಹೋದವರು ನೀವಲ್ಲವೇ?

ಮಳೆ stop ಆದ್ಮೇಲೆ ಛತ್ರಿ ಬಿಚ್ಚಿ ಹೋದವರು ನೀವಲ್ಲವೇ

City side ಉ ಹೋಗ್ಬಿಟ್ಟು sweets ತನ್ನಿ ಎಂದಾಗ

Bruclax ತಂದವರು ನೀವಲ್ಲವೇ

ಯಾಕೆಂದು ರೇಗ್ದಾಗ ಬೆದ್ರಿ ಬ್ರೂಸ್ಲಾಕ್ಸ್ ಎಲ್ಲ ನುಂಗಿ ಸುಸ್ತಾದವರು ನೀವಲ್ಲವೇ

ಭಾಷೆ ಕಾಂಪಿಟೇಷನಲ್ಲಿ 1prize ಉ ತನಗೆಂದು ಎದೆ ಕಟ್ಟಿ ಹೊರಟವರು ನೀವಲ್ಲವೇ

Mike ಮುಂದೆ ನಿಂತಾಗ ಕೈ ಕಾಲು ನಡುಗುತ್ತ

Swoon ಆಗಿ ಬಿದ್ದವ್ರು ನೀವಲ್ಲವೇ

ಕೂಸೇ ನೀ ಇಸ್ಶಿಯಾ ಮಾಡೋ (೩ ಬಾರಿ)

(ಸಲ್ಪ ಹೊತ್ತದ ನಂತರ ಕೂಸು ಇಸ್ಶಿಯ ಮಾಡಿತು ರಭಸದಿಂದ)

(ಹೆಂಡತಿಗೆ ಗಂಡ ಹೇಳಿದ್ದು)

ಕೂಸು ಇಸ್ಶಿಯ ಮಾಡಿ ಸುಸ್ತಾಯ್ತು

ತತ್ತಾರೆ ಬಟ್ಟೆಯ ಒರೆಸಿ ತೊಟ್ಲಲ್ಲಿ

ಉರುಡಿ ಹಾಕುವಾ(ಹೆಂಡತಿ ಬರುವುದು ನಿಧಾನ್ವಾಯ್ತು)

(ಗಂಡ) ತಾರದಿದ್ದರೆ ಪಂಸೆಯಲ್ಲೇ

ಒರೆಸಿಬಿಡುವೆನು ಎನಲು ಗಂಡನು

ಬೆದರಿ ಕುದಿಯುವ ನೀರ ಸುರಿದಳು

ಬೊಬ್ಬೆ ಎದ್ದಿತು ಅಂಡ್ ಮ್ಯಾಲೇ


## ಹೋದ್ರೆ ಹೋಗ್ಲಿ ಇನ್ನೊಂದು ಮದ್ವೆ

ಹೋದ್ರೆ ಹೋಗ್ಲಿ ಇನ್ನೊಂದು ಮದ್ವೆ ಮಾಡ್ಕೊಂಡು ಬಿಡ್ತೇನೆ

೧. ಜಾರ್ಜೆಟ್ ವಾಯಿಲ್ ಸೀರೆ ತಂದೆ ಸೀಮೆ ಕಮಲದ ವಾಲೆ ತಂದೆ

ಆದ್ರೂ ನ ಓಡಿ ಹೋಗ್ಬಿಟ್ಳಲ್ಲಾ… \
ಹೋದ್ರೆ ಹೋಗ್ಲಿ ಇನ್ನೊಂದು ಮದ್ವೆ ಮಾಡ್ಕೊಂಡು ಬಿಡ್ತೇನೆ

೨. ಮಸಾಲೆ ದೋಸೆ ಜಾಮುನು ಜಿಲೇಬಿ

ಕೊಡಿಸ್ತೀನಿ ಎಂದೆ

ಆದ್ರೂ ಸಹ ಅಯ್ಯಯ್ಯೋ ಓಡಿ ಹೋಗ್ಬಿಟ್ಳಲ್ಲಾ

ಹೋದ್ರೆ ಹೋಗ್ಲಿ ಇನ್ನೊಂದು ಮದ್ವೆ ಮಾಡ್ಕೊಂಡು ಬಿಡ್ತೇನೆ

೩. ಲಾಲ್ಬಾಗ್ ಪಾರ್ಕು ಕಬ್ಬನ್ ಪಾರ್ಕು

ವಿಧನ ಸೌಧ ಎಲ್ಲ ತೋರಿಸ್ತೀನಿ ಎಂದೆ

ಆದ್ರೂ ಸಹ ಅಯ್ಯಯ್ಯೋ ಓಡಿ ಹೋಗ್ಬಿಟ್ಳಲ್ಲಾ

ಹೋದ್ರೆ ಹೋಗ್ಲಿ ಇನ್ನೊಂದು ಮದ್ವೆ ಮಾಡ್ಕೊಂಡು ಬಿಡ್ತೇನೆ

೪. (ಹೆಂಡ್ತಿ ಉತ್ತರ) Lalbagh Walker Picture Visitಉ  ಎಲ್ಲಾ ನನ್ನ

Everyday affairಉ ಬೇಡ ನಿನ್ನ ಸಂಗ ನಾನು ಹೊಂಟು ಹೋತಿನಿ ಎಂದೆ


## ಗಾಂಧಿ

ನಾ ನಿನ್ನ ಮನಕೆ ಬಾರೆನು ಓ ಮಹಾತ್ಮ ಗಾಂಧಿ

ನೀ ಎನ್ನ ಸಲಹೋ ಕೇಶವ

ನಾ ನಿನ್ನ ಮನಕೆ ಬಾರೆ ಬಂದರೆ ಈ ಭವದ

ಬಂಧನವ ಬಿಡಿಸಿದೆ ಏನೋ ಮಹಾತ್ಮಾ ಗಾಂಧಿ

ಮರದ ರೆಂಬೆಯನೇರಿ ಬುಡವನ್ನೇ ಕಡಿವಂತೆ

ಗುಂಡಿಟ್ಟು ನಿನ್ನ ಕೊಂದನಲ್ಲಾ ಆ ನಾಥೂರಾಮ

ಜನವರಿ ಮೂವತ್ತು ಭೃಗುವಾರ ಸಂಧ್ಯಾಕಾಲ

ಸಾಯುಜ್ಯವ ಪಡೆದೆಯಲ್ಲೋ ಮಹಾತ್ಮಾ ಗಾಂಧಿ


## Ganapaty

Come O bulking stomach Ganapaty

You lord the son of shiva parvati

Riding on a ratu belting a serpantu

Having a face of our elephantu

We offer you modaka payasa

You are the steno of vedavyasa

Please excuse me vighna vinayaka


## ತೂಗಿರೋ ಸ್ವಾಮಿಯಾ

ತೂಗಿರೋ ಸ್ವಾಮಿಯಾ ತೂಗಿರೋ ದೇವನ

ತೂಗಿರೋ ಶ್ರೀ ಸೌಮ್ಯ ಕೇಶವನ

ಶ್ರೀ ಚನ್ನಕೇಶವ ಸೊಗಸಾದ ಮೂರುತಿ

ನೆಲಸವ್ನೇ ಶಾಂತಿಗ್ರಾಮದಾಗೆ

ಬಂದು ನೆಲಸವ್ನೆ ನಮ್ಮ ಊರಿನಾಗೆ

ಕಾಪಾಡುತವ್ನೇ ಭಕ್ತರನ್ನ

ಕೆರೆಪಕ್ಕದ್ಗುಡಿಯಾಗೆ ಕುಂತವ್ನೆ ನರಸಿಂಹ

ಸ್ವಾಮೀಯ ನೋಡಾಕೆ ಬಲು ಚೆಂದ

ಸ್ವಾಮಿಯ ನೋಡಾಕೆ ಬಲು ಚೆಂದ ನಪ್ಪಪ್ಗೆ

ಪಂಚಾಮೃತದ ಅಭಿಷೇಕ ಮತ್ತೂ ಚೆಂದ

ನಮ್ಮೂರ ತೇರು ನೋಡಾಕೆ ಬಲು ಸೊಗವು

ಎಳೆಯೋಣ ಬನ್ನಿ ಭಕುತರೆಲ್ಲ

ಎಳೆಯುತ್ತ ಎಳೆಯುತ್ತ ನೋಡಿರಿ ಸ್ವಾಮಿಯ

ತೇರ್ಮ್ಯಾಗೆ ಕುಂತು ಬರುವೋದ


## ಸಿರಿಧವಾ ಮಾಧವಾ

ತತ್ವಮಯ ಕೇಶವಾ

ಗಿರಿಧರಾ ಮುರಹರಾ

ಪತಿತೋದ್ಧಾರ ಸುಗುಣಕರಾ

ಶ್ಯಾಮ ಸುಂದರ ಕೃಷ್ಣ

ಮುರಳಿಧರ ಕರುಣಾಕರ

ಗೋಪಿಜನ ಮಂದಾರ

ಯದುಕುವರ ಶ್ರೀಹರೇ

ಶಾಂತಿಗ್ರಾಮ

೧. ಹೊಯ್ಸಳ ರಾಜ ವಿಷ್ಣುವರ್ಧನ

ಪಟ್ಟದ ರಾಣಿ ಶಾಂತಲೆಯು(೨)

ನಮ್ಮೂರಿಗೆ ಶಾಂತಲೆ ಬಂದಾಗ

ಇಲ್ಲಿಯ ಗುಡಿಗಳ ನೋಡಿದಳು

೨.ದೇವಾಲಯಗಳ ಸಂರಕ್ಷಣೆಗೆ

ಭೂಮಿ ಕಾಣಿಕೆಯನು ನೀಡಿದಳು(೨)

ಶಾಂತಲೆ ನೆನಪಿಗೆ ನಮ್ಮೂರಿಗೆ

ಶಾಂತಿಗ್ರಾಮವೆಂದ್ಹೆಸರಾಯ್ತು

೩.ಪ್ರಾಚೀನ ಕಾಲದಿಂ ಶಾಂತಿಗ್ರಾಮದಿ

ಕೇಶವ ನರಸಿಂಹರು ನೆಲೆಸಿಹರು(೨)

ಕಾಲಕಾಲಕೆ ಮಳೆಬೆಳೆಯಾಗಿ

ಸುಭಿಕ್ಷವಾಯ್ತು ನಮ್ಮೂರು

೪.ಇದ್ದರು ಹಿರಿಯರು ನಮ್ಮೂರಿನಲಿ

ಚತುಶ್ಶಾಸ್ತ್ರ ಪಂಡಿತರು(೨)

ಘನ ವಿದ್ವಾಂಸರು ವೇದಾಂತಿಗಳು

ಯಜ್ಞಯಾಗಾದಿಗಳ ಮಾಡಿದರು

೫.ಅಯ್ಯೋ ಹೋಯಿತು ಆ ಕಾಲ

ಅಯ್ಯೋ ಬಂದಿತು ಈ ಕಾಲ(೨)

ಗತವೈಭವದ ಸ್ಮರಣೆ ಮಾತ್ರದಿ

ಮನದಲಿ ದುಃಖವು ಉಕ್ಕುವುದು

೬.ಮಳೆಯೂ ಹೋಯಿತು ಬೆಳೆಯೂ ಹೋಯಿತು

ಊರನು ಬಿಟ್ಟರು ಜನರೆಲ್ಲಾ (೨)

ಹೊಟ್ಟೆಯ ಪಾಡಿಗೆ ಕೆಲಸವ ಹುಡುಕಲು

ಪಟ್ಟಣ ಸೇರಿದವರೆಲ್ಲಾ

೭. ನಮ್ಮೂರ ಸುತ್ತಾ ಬಲುದೊಡ್ಡ ಕೆರೆಯೂ

ಸಣ್ಣ ದೊಡ್ಡ ಕಲ್ಯಾಣಿಗಳಿರುವುದು(೨)

ಹಿಂದೆಲ್ಲಾ ಒಣಗ್ಲಿಲ್ಲ ಈಗಂತೂ ತುಂಬಿಲ್ಲ

ಇದ್ದೂ ಇಲ್ಲದ ಹಾಗಾಯ್ತು

೮. ಹಿಂದಿನ ಕಾಲದ ಸುಂದರ ರಥವು

ಸ್ವಾಮಿಗೆ ಸೇವೆಯ ಸಲ್ಲಿಸಿತು(೨)

ವಯೋಧರ್ಮದಿ ಮುಪ್ಪಾಗಿ ತೇರೊ

ವಿಶ್ರಾಂತಿಗರ್ಜಿಯ ಸಲ್ಲಿಸಿತು

೯. ಬಿಡಲಿಲ್ಲ ನಮ್ಮ ಜನ ಕೊಡಲಿಲ್ಲ ವಿಶ್ರಾಂತಿ

ವರ್ಷ ವರ್ಷವೂ ದುಡಿಸಿದರು(೨)

ಎಡವುತ್ತ ಕುಂಟುತ್ತ ನಿಲ್ದಾಣ ಸೇರ್ತಿತ್ತು

ತೇರಾದ ಮರುದಿನ ಸಂಜೆಯಲಿ

೧೦. ಕಡೆಗೊಮ್ಮೆ ಹಣ್ಣಾಗಿ ಟೊಂಕವು ಮುರಿಯಿತು

ತಾನೇ ಪಡೆದಿತು ವಿಶ್ರಾಂತಿ(೨)

ಅದರಾತ್ಮ ಶಾಂತಿಯ ಕೋರುವ ನಾವು

ಎರಡು ನಿಮಿಶದಿಂ ಮನಸಿನಲಿ

೧೧. ಕೊಡುಗೈದಾತರು ಅಂತರಂಗ ಭಕ್ತರೂ

ಹೊಸತೇರಿಗೆ ಹಣ ನೀಡಿದರು(೨)

ಸಿದ್ಧವಾಯಿತು ನೂತನ ರಥವು

ಸಾವಿರ್ದೊಂಭೈನೂರೆಪ್ಪತ್ತರಲಿ

೧೨. ಊರನು ಬಿಟ್ಟರು ಇಂದಿನ ಪೀಳಿಗೆ

ಎಲ್ಲೆಲ್ಲೂ ಸುಖದಲ್ಲಿ ಇರುತಿಹರು(೨)

ಭಾರತ ಅಮೆರಿಕ ಇಂಗ್ಲಂಡ ಮುಂತಾದ

ದೇಶ ವಿದೇಶದಲಿ ನೆಲೆಸಿಹರು

೧೩. ದೇವರ ಸೇವೆಗೆ ಭಕ್ತಾದಿಗಳು

ರೈಲು ಬಸ್ಸಲಿ ಬರುತಿಹರು(೨)

ವ್ಯಾನು ಕಾರನು ನೋಡಿರಲಿಲ್ಲವು

ಹಿಂದಿನ ಕಾಲದಿ ನಮ್ಮೂರು

೧೪. ಈಗೇನು ವರ್ಷ ವರ್ಷವೂ ಪೈಪೋಟಿಯಲಿ

ಕಾರು ವ್ಯಾನಲ್ಲಿ ಬರುತಿರುವರು(೨)

ಕೇಶವ ಕಟಾಕ್ಷವಿದ್ದರೆ ಸಾಕು

ಹೆಲಿಕೊಯಾಪ್ಟರಲ್ಲೂ ಬರಬಹುದು

೧೫. ಕೇಶವ ದೇವರ ರಾಜಗೋಪುರವು

ಕುಸಿದು ಭಗ್ನಗೋಪುರವಾಯ್ತು(೨)

ಊರಿಗೆ ಬರುವ ಭಕ್ತರ ಕಣ್ಣಿಗೆ

ನೋವನು ತರುವ ತೆರನಾಯ್ತು

೧೬. ರಾಜಗೋಪುರದ ಜೀರ್ಣೋದ್ಧಾರಕೆ

ಭಕ್ತರೆಲ್ಲರೂ ಕೂಡಿದರು(೨)

ಭಕ್ತ ಮಂಡಳಿ ಸ್ಥಾಪನೆ ಮಾಡಿ

ಹೊಸ ಗೋಪುರಕೆ ಶ್ರಮಿಸಿದರು

೧೭. ಕುಮಾರಿ ರಮ್ಯಳ ಅಮೋಘ ನೃತ್ಯವು

ಅರವತ್ತು ಸಹಸ್ರ ಒದಗಿಸಿತು(೨)

ಗೋಪುರ ನಿರ್ಮಾಣದಾರಂಭ ಕಾರ್ಯವು

ವಿಘ್ನವಿಲ್ಲದೇ ನಡೆದ್ಹೋಯ್ತು

೧೮. ಉಭಯ ವೇದಾಂತ ಪ್ರವರ್ತನ ಸಭೆಯು

ಹೆಬ್ಬಾರ ಶ್ರೀ ವೈಷ್ಣವ ಸಭೆಯೂ(೨)

ಘನ ಸರ್ಕಾರವು ಕಪೂರಚಂದ ಭೂರಮಲ್

ಅಪಾರ ಧನವನು ನೀಡಿದರು

೧೯. ಜನಸಾಮಾನ್ಯರು ಭಕ್ತಾದಿಗಳು

ಶಕ್ತಿಮೀರಿ ಕೊಟ್ಟರು ಹಣವನ್ನು(೨)

ಗೋಪುದ ದುರಸ್ತಿ ನೂತನ ನಿರ್ಮಾಣ

ಭರದಿಂ ಸಾಗಿದೆ ವೀಕ್ಷಿಸಿರಿ

೨೦.  ಹಿರಿಯರು ಕಿರಿಯರು ಬಡವರು ಧನಿಕರು

ನಾನು ತಾನೆಂದು ಕೊಡುತಿಹರು

ಮುಕ್ತಹಸ್ತದಿ ಕೊಡುತಿಹರು

ಹನಿಗೂಡಿ ಹಳ್ಳ ತೆನೆಗೂಡಿ ಬತ್ತ

ಎಂಬಂತೆ ಸೇರಿತು ಸಹಾಯಧನ

೨೧. ಊರನು ಬಿಟ್ಟರೂ ನಮ್ಮೂರಿನವರಿಗೆ

ಲಕ್ಷ್ಮೀಕಟಾಕ್ಷವು ಲಭಿಸಿಹುದು(೨)

ಎಲ್ಲೇ ನೀವಿರಾ ಹೇಗೇ ನೀವಿರಿ

ನಮ್ಮೂರ ಮಮತೆಯ ತೊರೆಯದಿರಿ

೨೨. ಹೊಸ ಗೋಪುರದ ಕುಂಭಾಭಿಷೇಕವು

ವಿಜೃಂಭಣೆಯಲಿ ನಡೆಯುವುದು(೨)

ಅಮೋಘವಾಗಿ ನಡೆಯುವುದು

ಜಯ ಜಯ ಕೇಶವ ಎನ್ನುತ ಭಕ್ತರು

ಈ ಮಹೋತ್ಸವವ ಸೇವಿಸಿರಿ

೨೩. ಶಾಂತಿಗ್ರಾಮದ ಹೆಸರನು ಹೊತ್ತ

ನಮ್ಮೂರ ಕತೆಯನು ಹೇಳಿದೆನು(೨)

ಸಂಗ್ರಹವಾಗಿ ತಿಳಿಸಿಹೆನು

ತಪ್ಪು ನೆಪ್ಪುಗಳನ್ನೆಲ್ಲ ಒಪ್ಪಿಸಿಕೊಂಡು

ಈ ಅಲ್ಪ ಕಾಣಿಕೆ ಸ್ವೀಕರಿಸಿ
