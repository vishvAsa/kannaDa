<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>ರಾ ಗಣೇಶ on ಕನ್ನಡದಲ್ಲಿ ವಿಶ್ವಾಸ-ಟಿಪ್ಪಣಿಗಳು</title>
    <link>https://vishvAsa.github.io/kannaDa/gadya/ra_gaNesha/</link>
    <description>Recent content in ರಾ ಗಣೇಶ on ಕನ್ನಡದಲ್ಲಿ ವಿಶ್ವಾಸ-ಟಿಪ್ಪಣಿಗಳು</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/kannaDa/gadya/ra_gaNesha/index.xml" rel="self" type="application/rss+xml" />
    <item>
      <title>ಇಂತಿ ರಾಧೆ</title>
      <link>https://vishvAsa.github.io/kannaDa/gadya/ra_gaNesha/inti_rAdhe/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kannaDa/gadya/ra_gaNesha/inti_rAdhe/</guid>
      <description>&lt;p&gt;ಇಂತೀ ನಿನ್ನ ರಾಧೆ&#xA;-ಶತಾವಧಾನಿ ಡಾ.  ಆರ್ ಗಣೇಶ್&lt;/p&gt;&#xA;&lt;p&gt;ಪ್ರಿಯ ಗೋಪಾಲ,&lt;/p&gt;&#xA;&lt;p&gt;ನಿನ್ನನ್ನು ಈಚಿನ ವರ್ಷಗಳಲ್ಲಿ ವಾಸುದೇವ ಶ್ರೀಕೃಷ್ಣ ಎಂದೂ ಯಾದವಶ್ರೇಷ್ಠ ಶೌರಿ ಎಂದೂ ಕರೆಯುವವರು ಹೆಚ್ಚಾಗಿದ್ದಾರೆ. ಅಷ್ಟೇ ಅಲ್ಲ, ತೀರ ಈಚೀಚೆಗೆ ಪಾಂಡವಪ್ರತಿಷ್ಠಾಪನಾಚಾರ್ಯ, ಗೀತಾಚಾರ್ಯ, ಭಗವಾನ್‌ ಎಂದೂ ಗೌರವಾದರಗಳಿಂದ ಕರೆಯುವವರ ಸಂಖ್ಯೆ ಕೂಡ ಮಿಗಿಲಾಗುತ್ತಿದೆಯಂತೆ. ಆದರೆ ಏನು ಮಾಡುವುದು? ಹೇಳೀ ಕೇಳೀ ಹಳ್ಳಿಯ ಹೆಣ್ಣಾದ ನನಗೆ ಇಂಥ ದೊಡ್ಡ ದೊಡ್ಡ ಹೆಸರುಗಳು ನಿನ್ನನ್ನು ನನ್ನಿಂದ ಭಾವನಾತ್ಮಕವಾಗಿ ದೂರವಿಡುವುವೆಂದು ತಿಳಿದು ನಿನ್ನ ಹಳೆಯ ಹೆಸರನ್ನೇ ಬಳಸಿದ್ದೇನೆ.&lt;/p&gt;&#xA;&lt;p&gt;ಗೋಕುಲದಲ್ಲಿ ನೀನಿರುವಾಗ (ಅಂದ ಹಾಗೆ ನೀನು ನಮ್ಮೆಲ್ಲರ ನೆನಪಾಗಿ, ನಲವಾಗಿ, ಇರವಾಗಿ, ವರವಾಗಿ ನಮ್ಮಲ್ಲಿಯೇ, ನಮ್ಮೊಳಗೆಯೇ ಇಲ್ಲವಾದರೂ ಎಂದು?) ನಿನ್ನನ್ನು ನಾವೆಲ್ಲ ಪ್ರೀತಿಯಿಂದ ಕರೆಯುತ್ತಿದ್ದ ಹೆಸರುಗಳಾದ ಕೃಷ್ಣ , ಗೋವಿಂದ, ಗೋಪಾಲ, ಗಿರಿಧಾರಿ, ಮುರಳೀಧರ ಮುಂತಾದುವೇ ನಮಗೆ ಇಂದೂ ಬಳಕೆ. ಅಷ್ಟೇಕೆ, ನೀನು ಪಾಂಡವರ ಶಾಂತಿದೂತನಾಗಿ ಕೌರವರಲ್ಲಿಗೆ ಹೊರಟಾಗಲೂ ಕುರುಕ್ಷೇತ್ರದ ಮಹಾಯುದ್ಧದಲ್ಲಿ ಸೇನಾಸೂತ್ರಧಾರನಾಗಿ ತೆರಳಿದಾಗಲೂ ನಾವು ನಿನ್ನನ್ನು ಕಲ್ಪಿಸಿಕೊಂಡದ್ದು ನವಿಲುಗರಿಯ ಮಕುಟ ಧರಿಸಿ, ವನಸುಮಗಳ ಮಾಲೆ ಹಾಕಿ, ಬಿದಿರಿನ ಕೊಳಲನ್ನು ಹಿಡಿದ ಗೋಕುಲ-ಬೃಂದಾವನಗಳ ಗೋಪಾಲನನ್ನಾಗಿಯೇ! ಪ್ರಿಯ ಗೋವಿಂದ ! ಇದೊ, ಈಗಲೇ ಭವಿಷ್ಯವನ್ನು ಹೇಳುತ್ತಿದ್ದೇನೆ; ಮುಂದೆಂದೂ ನಿನ್ನನ್ನು ಈ ಜಗತ್ತು ಹೀಗೆಯೇ ಕಲ್ಪಿಸಿಕೊಳ್ಳುವುದಲ್ಲದೆ ಬೇರೆ ಬಗೆಯಲ್ಲಲ್ಲ.  ರಾಜ-ಮಹಾರಾಜರ ವೇಷ ಚೆನ್ನಾಗಿಯೇ ತೋರಬಹುದು. ಆದರೆ ಅಲ್ಲಿ ಯಾವುದೇ ಅನನ್ಯತೆ ಇಲ್ಲ. ಅಷ್ಟೇಕೆ, ಇಂದ್ರ-ವರುಣ-ವಾಯು-ಆದಿತ್ಯರಂಥ ಯಾವ ದೇವತೆಗಳಿಗೆ ಕೂಡ ನಿನಗಿರುವಂಥ ವಿಶಿಷ್ಟವಾದ ಅಲಂಕಾರವಿಲ್ಲ, ಅಭಿವ್ಯಕ್ತಿಯೂ ಇಲ್ಲ. ಇದೆಲ್ಲ ನೀನು ನಮ್ಮ ಗೊಲ್ಲರಿಂದ ಗಳಿಸಿಕೊಂಡ ಗೆಲುಮೆಯಲ್ಲವೇ ಗೋಪಾಲ! ಇವಿಂತಿರಲಿ, ನಿನ್ನ ಈ ಗೋಪಾಲತ್ವ , ಗೋವಿಂದತ್ವಗಳಿಗೆ ಮುಂದೆಂದೋ ಮಹಾ ಮಹಾ ಅರ್ಥಗಳನ್ನು ಕಲ್ಪಿಸಿ ಸಾಕ್ಷಾತ್‌ ವೇದ-ಉಪನಿಷತ್ತುಗಳ ಮಂತ್ರಗಳಿಗೆ ಇವನ್ನು ಸಮನಾಗಿಯೋ ಮಿಗಿಲಾಗಿಯೋ ಒಪ್ಪವಿಡುವರೆಂದೇ ಗೋಕುಲದ ನಮ್ಮ ಗೆಳತಿಯರೆಲ್ಲ ಬಾಜಿ ಕಟ್ಟಿದ್ದೇವೆ. ಹೆಚ್ಚೇನು, ಗಿರಿಧರ ! ನೀನು ನಮ್ಮವನು, ನಮ್ಮನ್ನೇ ನಮಗೆ ಅರ್ಥಪೂರ್ಣವಾಗಿ ಮರುಕಳಿಸಿಕೊಟ್ಟ ನಮ್ಮುಸಿರು, ನಮ್ಮೊಡಲು&amp;hellip;&lt;/p&gt;</description>
    </item>
  </channel>
</rss>
