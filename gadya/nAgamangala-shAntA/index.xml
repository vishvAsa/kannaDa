<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;ನಾಗಮಂಗಲ-ಶಾಂತಾ on ಕನ್ನಡದಲ್ಲಿ ವಿಶ್ವಾಸ-ಟಿಪ್ಪಣಿಗಳು</title>
    <link>https://vishvAsa.github.io/kannaDa/gadya/nAgamangala-shAntA/</link>
    <description>Recent content in &#43;ನಾಗಮಂಗಲ-ಶಾಂತಾ on ಕನ್ನಡದಲ್ಲಿ ವಿಶ್ವಾಸ-ಟಿಪ್ಪಣಿಗಳು</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/kannaDa/gadya/nAgamangala-shAntA/index.xml" rel="self" type="application/rss+xml" />
    <item>
      <title>ಅಮ್ಮ</title>
      <link>https://vishvAsa.github.io/kannaDa/gadya/nAgamangala-shAntA/amma/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kannaDa/gadya/nAgamangala-shAntA/amma/</guid>
      <description>&lt;p&gt;ನಮ್ಮಮ್ಮ…&lt;/p&gt;&#xA;&lt;p&gt;ನಮ್ಮಮ್ಮ ಶಿಸ್ತಿನ ಸಿಪಾಯಿ.   ಗುಣಕ್ಕೆ ಲಿಂಗಭೇದವಿಲ್ಲ. ಹಾಗಾಗಿ  ಶಿಸ್ತಿನ ಸಿಪಾಯಿ ಅಂತಾ ಕರೆದಿರೋದು. ನಮ್ಮಪ್ಪ ಶಿಸ್ತು ಅದು ತಾನಾಗಿ ಬಂದರೆ ಬರಲಿ, ಇಲ್ಲದಿದ್ದರೆ ಇಲ್ಲ ಎನ್ನುವ ಭಾವಜೀವಿ.  ದುರ್ವಾಸರನ್ನು ನೋಡಿರದವರು ತಾತನನ್ನು ನೋಡಿ- ಓಹೋ ದುರ್ವಾಸರು ಹೀಗಿದ್ದರು ಎಂದುಕೊಳ್ಳಬಹುದಾದಂಥವರು ನಮ್ಮ ತಾತ.   ಹತ್ತೊಂಭತ್ತರ ಎಳವೆಯಲ್ಲೇ  ಅತ್ತೆಯ ಮಗನೇ ಆಗಿದ್ದರು ಮುತ್ತಿನ ಚಂಡು ಅಂತ ನಮ್ಮಮ್ಮನಿಗೆ ಅನಿಸಿತ್ತೋ ಇಲ್ಲವೋ,  ಅಂತೂ ನಮ್ಮಪ್ಪನನ್ನು ಮದುವೆಯಾಗಿ, ಅತ್ತೆಯಿಲ್ಲದ ಮನೆಗೆ ಗೃಹಿಣಿಯಾಗಿ ಬಂದಾಕೆ ನಮ್ಮಮ್ಮ.   ಎರಡು ಬೀದಿಗಳ ನಡುವೆ ಈ ತುದಿಯಿಂದ ಆ ತುದಿಯವರೆಗೆ ಹರಡಿಕೊಂಡಿದ್ದ ದೊಡ್ಡ ಮನೆ. ವ್ಯವಸಾಯ, ದನ-ಕರು,  ಜೊತೆಗೆ ನಮ್ಮ ಮನೆತನಕ್ಕೆ ಬಂದಿದ್ದ ಪೌರೋಹಿತ್ಯ.   ಇವೆಲ್ಲದರ ಜೊತೆಗೆ  ಮಡಿ-ಹುಡಿ, ಪೂಜೆ-ಪುರಸ್ಕಾರ,  ಹೆಚ್ಚುಗಟ್ಳೆಗಳ ಸಾಲು ಸಾಲುಗಳು….  ಮದುವೆಯಾಗಿ ಒಂದೇ ವರ್ಷದಲ್ಲಿ  ನನಗೆ ಅಮ್ಮನಾದಳು. ವೈವಾಹಿಕ ಜೀವನದ ರಮ್ಯಕನಸುಗಳು ಎಲ್ಲೋ ಕಳೆದು ಹೋಗಿರ ಬೇಕು. ಬಹುಶಃ ಆ ಚಿಕ್ಕವಯಸ್ಸಿನಲ್ಲಿ ನಮ್ಮಮ್ಮ  ಹಣ್ಣಾಗಿರಬಹೇಕು.  ನಂತರ ನಮ್ಮೊಡನೆ ಹಂಚಿಕೊಳ್ಳುತ್ತಿದ್ದ ಮಾತುಗಳಿಂದ, ಅಥವಾ ತೋಡಿಕೊಳ್ಳುತ್ತಿದ್ದ ಬಗೆಯಿಂದ ನಮಗೆ ಅನ್ನಿಸಿದ್ದೆಂದರೆ ಅತ್ತೆಯ ಕಾಟವಿಲ್ಲ ಅಂತಾ ನಿಶ್ಚಿಂತೆಯೇನೂ ಇರಲಿಲ್ಲವೋ ಏನೋ.   ಏನೇ ಆದರೂ, ಎಷ್ಟೇ ಕಷ್ಟವಾದರು ಅವಳು  ತಾನು ನಂಬಿದ ಜೀವನ ಶೈಲಿಯನ್ನಾಗಲೀ,  ವಿಚಾರಗಳನ್ನಾಗಲೀ ಬಿಡದ ವೀರವನಿತೆ.  ಈ ಸ್ವಭಾವದಿಂದ ಎಷ್ಟೋ ಬಾರಿ ಮಕ್ಕಳಾದ ನಮಗೂ  ಕಷ್ಟವೇ ಆಗಿದೆ. ಅವಳಿಗಂತೂ ಇನ್ನಿಲ್ಲದ ಕಷ್ಟ.  ಉಪವಾಸ-ವನವಾಸ. ಆದರೂ ಅವಳು ಒನಕೆ ಓಬ್ಬವ್ವನೇ.&lt;/p&gt;</description>
    </item>
    <item>
      <title>ಕೋಶ ಓದುವ ಸುಖ</title>
      <link>https://vishvAsa.github.io/kannaDa/gadya/nAgamangala-shAntA/kosha-sukha/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kannaDa/gadya/nAgamangala-shAntA/kosha-sukha/</guid>
      <description>&lt;p&gt;ಕೋಶ ಓದುವ ಸುಖ&amp;mdash;&lt;/p&gt;&#xA;&lt;p&gt;“ದೇಶಸುತ್ತು ಕೋಶ ಓದು”-  ಇದು ನಮ್ಮಲ್ಲಿನ ಚಿರಪರಿಚಿತ ಗಾದೆ.  ದೇಶಸುತ್ತೋದು ಮತ್ತೆ ಕೋಶ ಓದೋದು ಈ ಎರಡು ನಮ್ಮ ವಿಷಯದ ತಿಳಿವಳಿಕೆಯನ್ನು ಹೆಚ್ಚಿಸಲು ಸಹಾಯಕ ಅಂತಾ ನಮ್ಮ ಪೂರ್ವಜರು ಬಹಳ ಮೊದಲೇ ಕಂಡು ಕೊಂಡಿದ್ದರು. ಅಲ್ಲದೇ ದೇಶಸುತ್ತಿ ಕಂಡು ಅನುಭವಿಸಿದ ಹಲವಾರು ಸ್ವಾನುಭವಗಳು, ಕೇಳಿದ ಮಾತು-ಕತೆಗಳು  ಕೋಶದಲ್ಲಿ ಅಡಗಿ ಕುಳಿತ ಪದಾರ್ಥಗಳನ್ನು ಅವುಗಳ ಸರಿಯಾದ  ನೆಲೆಯಲ್ಲಿ ಮನಸ್ಸಿಗೆ ತಂದುಕೊಳ್ಳಲು ಪೂರಕವಾಗುತ್ತವೆ ಕೂಡ. ಈ ಗಾದೆ ಬಂದದ್ದೂ ಹಾಗೇ ಇರಬೇಕು.   ದೇಶ ಸುತ್ತುವುದರಲ್ಲಿ ಸುಖವಿದೆ. ಹೊಸ ಜಾಗ, ಜನ, ಹೊಸಬಗೆಯ ತಿಂಡಿ-ತೀರ್ಥಗಳು, ಹೊಸ ಭಾಷೆ, ಉಡುಪಿನ ಹೊಸತನ ಜೊತೆಗೆ ನಿತ್ಯ-ನಿತ್ಯದ ಜಂಜಾಟದಿಂದ ಬಿಡುಗಡೆ..  ಹೀಗೆ ಹಲವು ಹದಿನೆಂಟು ಕಾರಣಗಳಿಂದ ದೇಶಸುತ್ತೋದರಲ್ಲಿ ಸುಖವಿದೆ ಎನ್ನೋಣ. ಆದರೆ ಅಷ್ಟು ಗಾತ್ರದ ಕೋಶ ಓದೋದರಲ್ಲಿ ಏನು ಸುಖ ? ಬರೀ ಕೈ ನೋವಲ್ಲವೇ ? ಅದನ್ನು ಓದೋಕೆ ಅದೇನು ಕಥೆಯೇ-ಕಾದಂಬರಿಯೇ ?  ಅಥವಾ ಅಷ್ಟೋತ್ತರ, ಸಹಸ್ರನಾಮಗಳಂತೆ “ಅ” ಕಾರದಿಂದ ಶುರುಮಾಡಿ “ಕ್ಷ” ಕಾರದವರೆಗೂ ಓದಿ ಪುಣ್ಯಕಟ್ಟಿಕೊಳ್ಳೋಕೆ – ಅನ್ನೋ ಪ್ರಶ್ನೆ ಹುಟ್ಟಬಹುದು. ಆದರೆ ನನಗೇನೋ ಕೋಶ ಓದೋದರಲ್ಲಿಯೂ ಒಂಥರಾ ಸುಖ. ಅಥವಾ ಸುಖವಾದ ಥ್ರಿಲ್ ಸಿಗತ್ತೆ.&lt;/p&gt;</description>
    </item>
    <item>
      <title>ಪನ್ನೀರುದಾನಿ</title>
      <link>https://vishvAsa.github.io/kannaDa/gadya/nAgamangala-shAntA/pannIru-dAni/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kannaDa/gadya/nAgamangala-shAntA/pannIru-dAni/</guid>
      <description>&lt;p&gt;ಪನ್ನೀರುದಾನಿ&lt;/p&gt;&#xA;&lt;p&gt;ನನ್ನ ತಮ್ಮನ ಮಗಳ ಮದುವೆ ಗೊತ್ತಾಗಿತ್ತು.  ಮದುವೆಯ ದಿನಾಂಕವೂ ನಿಗದಿಯಾಗಿತ್ತು. ನನ್ನ ತಮ್ಮನ ಹೆಂಡತಿ ನಮ್ಮಮ್ಮನಿಗೆ ಅಂದರೆ ಅವರತ್ತೆಮ್ಮನವರಿಗೆ  ಫೋನ್‌ ಮಾಡಿ  ವಿಷಯತಿಳಿಸಿದ ಮೇಲೆ “ ಅಮ್ಮ ನೀವು ಬರುವಾಗ ನಿಮ್ಮ ಹತ್ರ ಇರೋ  ಬೆಳ್ಳಿ ಪನ್ನೀರ್‌ ದಾನಿ ತೆಗೊಂಡು ಬನ್ನಿ.. “  ಅಂತಾ ಹೇಳ್ತಿದ್ಲು. ಅದನ್ನು ಕೇಳಿ ನನಗೆ   ಈ ಶಬ್ದ… ಮತ್ತದು ಸಂಕೇತಿಸುವ ವಸ್ತು…. ಎರಡನ್ನೂ ಕಲ್ಪಿಸಿಕೊಳ್ಳಲು ಸ್ವಲ್ಪ ಸಮಯವೇ ಹಿಡಿಯಿತು.   ಪದ-ಪದಾರ್ಥಗಳು ಒಂದನ್ನೊಂದ ಬಿಟ್ಟರೆ ಎರಡಕ್ಕೂ ಉಳಿಗಾಲವೇ ಇಲ್ಲ ತಾನೇ ?  ನಾನಿಲ್ಲಿ ಹೇಳ್ತಾ ಇರೋ ಪದಾರ್ಥ ಅಂದರೆ ವಸ್ತು ಅಂತಾ.  ಹಾಗೆಯೇ ಒಂದು ಪದವನ್ನೋ ಅಥವಾ ಒಂದು ಪದಾರ್ಥವನ್ನೋ ಬಹಳ ದಿನ ಕೇಳದೆ-ನೋಡದೇ ಇದ್ದರೂ ಅವೆರಡೂ ನಮ್ಮ ಮನ-ಮಸ್ತಿಷ್ಕಗಳಿಂದ ಮರೆಯಾಗಿ ಬಿಡುತ್ತವೇನೋ. ಮರೆಯಾಗಿರುತ್ತವೆ ಅಷ್ಟೆ.  ಸ್ಮೃತಿ ಅನ್ನುವ ವಾಸನೆಯಿಂದ ಹೋಗಿರುವುದಿಲ್ಲ ಅನ್ಸತ್ತೆ.  ಹಾಗಾಗಿ  ನೆನಪಿನ ಚಕ್ರವನ್ನು ಹಿಂದಕ್ಕೆ, ಹಿಂದಕ್ಕೆ ತಿರುಗಿಸ್ತಾ ಹೋದೆ….  ಕಣ್ಮುಂದೆ ಬಂತು ಪನ್ನೀರ್‌ ದಾನಿಯ ರೂಪ.&lt;/p&gt;</description>
    </item>
    <item>
      <title>ಯಥೋಕ್ತಕಾರಿ - ತಿರುಮಳಿಶೈ</title>
      <link>https://vishvAsa.github.io/kannaDa/gadya/nAgamangala-shAntA/yathoktakArI_tirumAL-isai/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kannaDa/gadya/nAgamangala-shAntA/yathoktakArI_tirumAL-isai/</guid>
      <description>&lt;p&gt;ಭಕ್ತಕವಿಯ ಮಾತು ಕೇಳಿದ ಭಗವಂತ-  ಯಥೋಕ್ತಕಾರಿ ಪೆರುಮಾಳ್&lt;/p&gt;&#xA;&lt;p&gt;ಶ್ರೀವೈಷ್ಣವ ಸಂಪ್ರದಾಯವು  ಪ್ರಮುಖವಾಗಿ ವಿಷ್ಣುಭಕ್ತಿ ಅಥವಾ ನಾರಾಯಣಭಕ್ತಿಯನ್ನು ಆಶ್ರಯಿಸಿಕೊಂಡಿರುವ ಉಪಾಸನಾ ಮಾರ್ಗವಾಗಿದೆ. ಅದರಲ್ಲೂ  ಭಗವಂತನಲ್ಲಿ ಸಂಪೂರ್ಣ ಶರಣಾಗತಿಯನ್ನು ಹೇಳುವ  ಪ್ರಪತ್ತಿಭಕ್ತಿಗೆ ಅಲ್ಲಿ ಹೆಚ್ಚು ಪ್ರಾಮುಖ್ಯ. ಶ್ರೀವೈಷ್ಣವ ಸಂಪ್ರದಾಯದ ಸಂತ ಭಕ್ತಕವಿಗಳನ್ನು ಆಳ್ವಾರರು ಎಂದು ಕರೆಯುತ್ತಾರೆ.  ಇವರುಗಳು  ಬಹುತೇಕ ತಮಿಳುನಾಡಿನಲ್ಲಿದ್ದವರು. ಮತ್ತು ಎಲ್ಲಾ ವರ್ಣ-ವರ್ಗಗಳಿಂದಲೂ ಬಂದ ಭಕ್ತಕವಿಗಳಾಗಿದ್ದಾರೆ. ಇವರ ಸಂಖ್ಯೆ ೧೦ ಅಥವಾ ೧೨ ಎಂಬುದು ಪರಂಪರೆಯ ನಂಬಿಕೆ.  ತಿರುವಿಲ್ಲಿಪುತ್ತೂರಿನ ವಟಪತ್ರಶಾಯಿಗೆ ತನ್ನನ್ನು ಸಮರ್ಪಿಸಿಕೊಂಡಿದ್ದ ಆಂಡಾಳ್  ಏಕೈಕ ಮಹಿಳಾ ಆಳ್ವಾರ್ ಆಗಿದ್ದಾಳೆ.&lt;/p&gt;&#xA;&lt;p&gt;ಆಳ್ವಾರ್ ಎಂಬುದನ್ನು ಎರಡು ರೀತಿಯಿಂದ ನಿರ್ವಚಿಸಲಾಗುತ್ತದೆ. ಒಂದು ವಿಷ್ಣುಭಕ್ತಿಯೆಂಬ ಸಾಗರದಲ್ಲಿ  ಸಂಪೂರ್ಣವಾಗಿ  ಮುಳುಗಿದವರು ಎಂದಾದರೆ, ಮತ್ತೊಂದು ನಿರ್ವಚನವು “  ಭಕ್ತಿಪಂಥವನ್ನು ಆಳಿದವರು “ ಎಂಬ ಅರ್ಥವನ್ನು ಹೇಳಿದೆ.  ಆಳ್ವಾರರುಗಳು ಸುಮಾರು ಸಾಮಾನ್ಯ ಶಕೆ ೫ ರಿಂದ ೧೦ ನೆಯ ಶತಮಾನದಲ್ಲಿ  ಇದ್ದವರು ಎಂದು  ಹೇಳಲಾಗುತ್ತದೆ.  ಈ ಆಳ್ವಾರುಗಳೆಲ್ಲರೂ ನಾರಾಯಣನ ಅನನ್ಯ ಭಕ್ತರು.  ಭಗವಂತನಿಗಾಗಿ ಹಾತೊರೆದು ಅವನನ್ನು ಬಗೆಬಗೆಯಾಗಿ ಸ್ತುತಿಸಿದವರು.  ತಮ್ಮ ಒಳಗಣ್ಣಿನ ಮುಂದೆ ಭಗವಂತನ ವಿಧ-ವಿಧವಾದ ರೂಪಗಳನ್ನು ಕಂಡು ಆನಂದದಿಂದ ಹಾಡಿದವರು. ಇವರ ರಚನೆಗಳನ್ನು ಪಾಸುರಗಳು ಎಂದು ಕರೆಯಲಾಗುತ್ತದೆ.   ಇವು ಬಹಳ ಭಾವುಕವಾದ ಗೀತೆಗಳು.&lt;br&gt;&#xA;ಒಬ್ಬ ತಾಯಿಯು ಹೇಗೆ ತನ್ನ ಮಗನನ್ನು ವಾತ್ಸಲ್ಯದಿಂದ  ಕಂಡು,&lt;br&gt;&#xA;ತನಗೆ ಬೇಕಾದಂತೆ ಅವನನ್ನು ತಿದ್ದಿ ತೀಡಿ, ಅಪ್ಪಣೆಮಾಡಿ ಅವನೊಂದಿಗೆ ನಡೆದಕೊಳ್ಳುವಳೋ ಹಾಗೆ, ಒಬ್ಬ ಗೆಳೆಯನು ಹೇಗೆ ಸಲುಗೆಯಿಂದ ನಡೆದುಕೊಳ್ಳುವನೋ ಹಾಗೆ ಎಣೆಯಿಲ್ಲದ ಸಲುಗೆಯಿಂದ  ಭಗವಂತನ ಜೊತೆ ಆಳ್ವಾರರುಗಳೆಲ್ಲರು ನಡೆದುಕೊಂಡಿರುವುದು ಅವರ ರಚನೆಗಳಲ್ಲಿ ಕಂಡು ಬರುತ್ತದೆ.  ಹೀಗೆ ಸಲುಗೆ-ಪ್ರೀತಿಯಿಂದ ಭಗವಂತನನ್ನು  ನಡೆಸಿಕೊಂಡ ಬಹಳ ರೋಚಕವಾದ ಘಟನೆ  ತಿರುಮಳಿಶೈ ಎಂಬ ಆಳ್ವಾರರ ಪಾಸುರಗಳಲ್ಲಿ ಕಂಡು ಬರುತ್ತದೆ.&lt;/p&gt;</description>
    </item>
    <item>
      <title>ರಾವೀ ಪಾರ್‌</title>
      <link>https://vishvAsa.github.io/kannaDa/gadya/nAgamangala-shAntA/rAvi-pAra/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kannaDa/gadya/nAgamangala-shAntA/rAvi-pAra/</guid>
      <description>&lt;p&gt;“ರಾವೀ ಪಾರ್‌ “ -  ಗುಲ್ಝಾರರ ಸಣ್ಣಕಥೆಯ ಕನ್ನಡ ಅವತರಣಿಕೆ&lt;/p&gt;&#xA;&lt;p&gt;ರಾವೀ ದಾಟುವಾಗ&#xA;ದರ್ಶನ ಸಿಂಹನು ಹುಚ್ಚ  ಯಾಕಾಗಲಿಲ್ಲವೋ  ಗೊತ್ತಿಲ್ಲ .  ಅಪ್ಪ ಮನೇಲೇ ಸತ್ತು ಹೋದ , ಅಮ್ಮ ಅಳಿದುಳಿದ ಗುರುದ್ವಾರಗಳಲ್ಲಿ ಕಳೆದು ಹೋದ್ಲು. ಮತ್ತು ಶಾಹನೀ ಒಂದೇ ಸಲಕ್ಕೆ ಎರಡು ಮಕ್ಕಳನ್ನು ಹೆತ್ತಳು. ಎರಡು ಗಂಡು ಮಕ್ಕಳು… ಅವಳಿಜವಳಿ. ಅಳೋದೋ ನಗೋದೋ.. ಅವನಿಗೆ ತಿಳಿತಿರಲಿಲ್ಲ. ಈ ಕೈಯಿಂದ ಕಿತ್ಕೊಂಡು ಆ ಕೈಗೆ ಕೊಡೋ ವ್ಯಾಪಾರ ಮಾಡಿತ್ತು ಅವನ ವಿಧಿ. ಸ್ವಾತಂತ್ರ ಬಂದಾಯ್ತು, ಅಥವಾ ಬರ್ತಾ ಇದೆ ಅಂತ ಕಿವಿಮೇಲೆ ಬೀಳ್ತಿತ್ತು.. ಆದರೆ ಅದು ಟೋಡರ್ ಮಲ್‌ ಪುರ್‌ ತಲುಪೋದು ಯಾವಾಗ್ಲೋ  ಗೊತ್ತಾಗ್ತಿರಲಿಲ್ಲ. ಹಿಂದುಗಳು, ಸಿಕ್ಖರು ಎಲ್ರೂ ಅಡಗ್ಕೊತಾ ಅಡಗ್ಕೊತಾ ಗುರುದ್ವಾರದಲ್ಲಿ ಒಟ್ಟಾಗ್ತಾ ಇದ್ರು. ಶಾಹನೀ ಹಗಲು ರಾತ್ರಿ ನೋವಿನಿಂದ ಚೀರ್ತಾ ಇರ್ತಿದ್ಲು.  ಹಸಿ ಬಾಣಂತಿಗೆ ಹೊಲೆಮನೆಯ ಕೊನೇದಿನ,  ಮತ್ತು ಮೊದಲನೇ ಹೆರಿಗೆ.&lt;/p&gt;</description>
    </item>
    <item>
      <title>ಲಂಗೋಟಿ ಮೆರವಣಿಗೆ</title>
      <link>https://vishvAsa.github.io/kannaDa/gadya/nAgamangala-shAntA/langoTi-meravaNige/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/kannaDa/gadya/nAgamangala-shAntA/langoTi-meravaNige/</guid>
      <description>&lt;p&gt;ಲಂಗೋಟಿ ಮೆರವಣಿಗೆ&lt;/p&gt;&#xA;&lt;p&gt;ಹಿಂದೆ ಯಾವಾಗಲೋ ನಮ್ಮ ಮಂಡ್ಯದ ವೀರಕೃಷಿಕರು ಚಡ್ಡಿ ಮೆರವಣಿಗೆ ಮಾಡಿ ಪ್ರತಿಭಟಿಸಿದ್ದನ್ನು ಓದಿದ್ವು. ಮಂಡ್ಯದ ರೈತರು ದಿನಾ ಹಾಕೋಳೋ ಉಡಿಗೆನೇ ಚಡ್ಡಿ, ಮೇಲೊಂದು ಅಂಗಿ. ಆದರೂ ಹೊಸ ಚಡ್ಡಿ ಹಾಕ್ಕೊಂಡು ಮೆರವಣಿಗೆ ಮಾಡಿದ್ದಂತೂ ನಿಜ. ಅದು ಸರಿ.  ಇದೇನು ಲಂಗೊಟಿ ಮೆರವಣಿಗೆ…  ಯಾವಾಗ ನಡೆದದ್ದು ?  ಯಾರು ಮಾಡಿದ್ದು  ಅಥವಾ ಮಾಡ್ಸಿದ್ದು ? ಯಾವ ರಾಜಕೀಯ ಪಕ್ಷದ ಹೊಸ ಪ್ರತಿಭಟನಾ ತಂತ್ರ ?   …. ಸಾಲು ಸಾಲು ಪ್ರಶ್ನೆಗಳ ಇರುವೆಗೂಡು ತಲೆಯೊಳಗೆ ಬಿಟ್ಟಂತಾಗಿರಬಹುದು ಅಲ್ವಾ… ಈ ಶೀರ್ಷಿಕೆ ನೋಡ್ತಾ ಇದ್ದಂತೆಯೇ.    ಸದ್ಯಕ್ಕೆ ಯಾವ ಪಕ್ಷದವರ ಹುನ್ನಾರವೂ ಅಲ್ಲ ಅಂತಾ  ಮೊದಲೇ ಡಿಸ್ಕ್ಲೈಮರ್‌ ಹಾಕ್ತಾ ಇದ್ದೀನಿ.  ಜೊತೆಗೆ “ ಗಂಡ್ಸಿಗ್ಯಾಕೆ ಗೌರಿ ದುಕ್ಕ” ಅನ್ನೋ ಹಾಗೆ ಇವಳಿಗ್ಯಾಕೆ ಈ ಲಂಗೋಟಿ ತಂಟೆ ಅಂತಾನೂ ಅನ್ಸಿರಬಹುದು.  ಯಾಕೆ ನನಗೆ ಈ ಲಂಗೋಟಿಯ ಕಂತೆಯ ಚಿಂತೆ ಅನ್ನೋದು ನಿಮಗೆ  ತಿಳಿಸೋಕೆ ಬರೀತಾ ಇರೋದು.   ನಾನು ಈಗ  ಹೇಳಬೇಕು ಅಂತಾ ಹೊರಟಿರೋ ಮೆರವಣಿಗೆ..  ನಿಜವಾಗಿಯೂ ನಾವೆಲ್ಲಾ ನೋಡಿರುವಂಥಹ ಬಹುಜನರು ಕೂಡಿ ಸಾಗುವ ಮೆರವಣಿಗೆ ಏನಲ್ಲ.  ಇದು ಏಕವ್ಯಕ್ತಿ ಪ್ರದರ್ಶನ.&lt;/p&gt;</description>
    </item>
  </channel>
</rss>
